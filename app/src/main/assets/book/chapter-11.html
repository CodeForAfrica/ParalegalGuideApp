<html lang="sw">

<head>
  <meta charset="utf-8">
  <meta http-equiv="x-ua-compatible" content="ie=edge">
  <title>SURA YA KUMI NA MOJA | Raslimali Ardhi</title>
  <meta name="description" content="">
  <meta name="viewport" content="width=device-width, initial-scale=1">

  <link rel="stylesheet" href="css/bootstrap.css">
  <link rel="stylesheet" href="css/main.css">
</head>

<body>
  <h1>SURA YA KUMI NA MOJA
    <small>Raslimali Ardhi</small>
  </h1>
  <div class="callout callout-primary">
    <h2>Lengo Kuu</h2>
    <p>Kujenga uwezo wa washiriki kufahamu taratibu za umiliki wa ardhi na matumizi
      bora ya ardhi kwa mujibu wa sheria za ardhi Tanzania.
    </p>
  </div>
  <div class="callout callout-secondary">
    <h2>Malengo Mahususi</h2>
    <p>Baada ya kukamilika mada hii, washiriki watafahamu; </p>

    <ol type="a">
      <li>Maana ya ardhi</li>
      <li>Misingi mikuu ya ardhi kitaifa</li>
      <li>Mgawanyo wa ardhi nchini Tanzania</li>
      <li>Utawala na mamlaka za ardhi nchini Tanzania</li>
      <li>Aina za umiliki wa ardhi nchini Tanzania</li>
      <li>Taratibu za kuomba umiliki wa ardhi Tanzania</li>
      <li>Haki za wanawake katika kumiliki ardhi</li>
      <li>Haki za wafugaji katika matumizi ya ardhi</li>
      <li>Matumizi bora ya ardhi</li>
    </ol>

  </div>

  <p>
    <strong>Sehemu ya Kwanza - Dhana na Maana ya Ardhi</strong>
  </p>
  <div class="callout callout-info">
    <h2>Jinsi ya Kuendesha</h2>
    <ol type="1">
      <li>Mwezeshaji gawa karatasi au daftari kwa kila mshiriki na watake kila mmoja
        aandike maswali mawili aliyonayo kuhusu ardhi. Sisitiza kuwa kila mtu ana
        uhuru wa kuuliza swali lolote analotaka kuhusu ardhi</li>
      <li>Kusanya karatasi zenye maswali na kisha mkubaliane na washiriki muda wa kutumia
        kujibu maswali hayo</li>
      <li>Baada ya hapo wagawe washiriki kwenye makundi ya watu 8 wajibu maswali wao
        wenyewe na kufanya uwasilishaji</li>
      <li>Wakimaliza uwasilishaji mwezeshaji fafanua majibu ya maswali hayo</li>

    </ol>
  </div>

  <div class="callout callout-default">
    <h2>Mchango wa Mwezeshaji</h2>
    <p>
      Mwezeshaji toa mchango wako kwenye mada ya ardhi kwa umakini mkubwa maana inagusa
      kwa ukaribu maisha ya watu ya kila siku kwani ardhi ni rasilimali muhimu kwa
      Watanzania walio wengi. Angalia hapo chini kwa kurejea.
    </p>
  </div>

  <h2>Ufafanuzi na Maana ya Ardhi</h2>

  <p>Mwalimu Julius Kambarage Nyerere aliwahi kunukuliwa akisema kwamba, ili tuendelee
    tunahitaji vitu vinne katika kuchangia maendeleo. Vitu hivyo ni
    <i>Ardhi, Siasa Safi, Uongozi Bora na Watu</i>. Kwa msingi huu Mwalimu alimaanisha
    kwamba, ardhi ni miongoni mwa misingi madhubuti ya Maendeleo. Hivyo basi, kama
    viongozi wetu wakiongozwa na siasa safi watatuongoza vizuri katika matumizi ya
    ardhi, na kama sisi watu tutajiongoza vizuri katika kutumia ardhi kwa Maendeleo
    basi ardhi itatukwamua kiurahisi katika wimbi la umasikini na kutusaidi kuwa
    na rasilimali ya kutosha kwa ajili yetu na vizazi vijavyo.
  </p>


  <h2>Maana ya Ardhi</h2>
  <p>Kuna tafsiri kadhaa ambazo zinaweza kutumika kutafsiri ardhi. Tafsiri hizo zinaweza
    kutokana na ufahamu wa kila mtu kulingana na uelewa wake. Hata hivyo, ili kuweza
    kuwa pamoja katika maana ya ardhi, ni vizuri kutumia tafsiri inayotumika katika
    miongozo ya ardhi. Miongozo hiyo ni pamoja na Katiba, sera, sheria za ardhi,
    kanuni na taratibu kadha wa kadha. Miongozo hii hutafsiri ardhi kwa kumaanisha
    kwamba:
  </p>
  <div>
    <p>Ardhi ni sehemu yote iliyo juu na chini ya uso wa nchi, vitu vyote vyenye kuota
      kiasili juu ya nchi, majengo na miundo mingineyo iliyokaziwa kwa kudumu juu
      ya ardhi.
    </p>
  </div>

  <h3>Angalizo</h3>

  <div>

    <p>Kimsingi na kwa makusudi, petroli na aina zote za madini zinazopatikana chini
      ardhi sio sehemu ya ardhi kama ilivyo kwa vitu vingine vilivyo chini na juu
      ya ardhi. Hali hii imewekwa kwa makusudi ili kuwezesha matumizi na umiliki
      wa pamoja kitaifa kwa manufaa ya raia wote wa Tanzania.</p>
  </div>

  <h3>Misingi Mikuu ya Ardhi Kitaifa</h3>
  <p>Kutokana na maelezo ya utangulizi na ufafanuzi kuhusu ardhi ni muhimu sasa kufahamu
    misingi ya ardhi kwetu sisi binafsi, jamii na taifa letu. Ifuatayo ni misingi
    halisi ya ardhi kama ilivyoainishwa kwenye mwongozo wa ardhi wa kitaifa (sera)
    na kutafsiriwa na sheria mbalimbali za nchi:</p>
  <ol type="i">
    <li>Ardhi yote ni mali ya umma na imekabidhiwa kwa Raisi kama mdhamini (msimamizi)
      mkuu kwa niaba ya watanzania wote;</li>
    <li>Kulinda haki zote za miliki za ardhi zilizopo, yaani miliki ya ardhi ya kimila
      na ile ya kiserikali;</li>
    <li>Kugawa ardhi kwa haki na kwa raia wote wa Tanzania;</li>
    <li>Kudhibiti kiasi ambacho mtu mmoja au taasisi yaweza kumiliki na kutumia kwa mahitaji
      yake bila kuwaathiri Watanzania au wanajamii wengine;</li>
    <li>Kuwezesha utumiaji endelevu wa ardhi katika shughuli za kiuzalishaji kwa manufaa
      ya wote;</li>
    <li>Kuhakikisha kwamba maslahi yeyote katika ardhi yana thamani na yanalindwa katika
      muda wowote wakati wa mapatano yanayoweza kuathiri thamani ya mmiliki</li>
    <li>Kulipa fidia kamili na kwa wakati kwa mtu yeyote ambaye haki miliki ya ardhi
      yake inafutwa, inabadilishwa au inaingiliwa kwa namna yeyote na serikali kwa
      manufaa ya umma na yeye kuathirika na zoezi hilo;</li>
    <li>Kuweka mfumo thabiti, wa wazi na rahisi katika kusimamia ardhi;</li>
    <li>Kuwawezesha raia wote kushiriki katika kutoa maamuzi ya mambo yanayohusiana na
      miliki na matumizi yako ya ardhi;</li>
    <li>Kuwezesha uendeshaji wa bora wa soko la ardhi;</li>
    <li>Kulinda haki za wakulima na wafugaji wadogo vijijini na mijini kwa kudhibiti
      matumizi ya ardhi;</li>
    <li>Kuweka kanuni za sheria za ardhi ambazo zinapatikana kwa urahisi na zinazoeleweka
      kwa raia wote;</li>
    <li>Kuwezesha kuwepo kwa mfumo huru, rahisi na unaofanya kazi kwa haraka katika suala
      zima la utatuzi wa migogoro ya ardhi;</li>
    <li>Kutoa haki sawa kwa jinsia zote (mwanamke na mwanaume) kumilki, kutumia na kufanya
      shughuli yeyote kwenye ardhi bila kuweka mipaka yeyote; na</li>
    <li>Kuhimiza usambazaji wa taarifa zozote zinazohusu ardhi kwa raia wote wa Tanzania.</li>
  </ol>

  <h3>Mchango wa Mwezeshaji</h3>
  <p>Mwezeshaji fafanua kuwa ardhi ya Tanzania imegawanywa katika makundi makuu matatu
    ambayo ni kama ifuatavyo:</p>
  <ol type="i">
    <li>
      <strong>Ardhi ya Kijiji</strong>
      <p>Hii ni ardhi iliyopo katika maeneo na mipaka ya vijiji kama ilivyoainishwa
        na taratibu za tawala za wilaya na kisha kupewa Hati ya Usajiri ya Kijiji.
        Ardhi hii inalindwa na kisimamiwa kwa mujibu wa taratibu za mila husika ikiwa
        ni pamoja na Sheria ya Ardhi ya Vijiji ya Mwaka 1999 Sura namba 114</p>
    </li>
    <li>
      <strong>Ardhi ya Hifadhi</strong>
      <p>Hii ni ardhi maalumu iliyotengwa au kuhifadhiwa kwa matumizi maalumu ya kitaifa
        au kijamii kwa manufaa ya raia au wanajamii wote. Hivyo basi Ardhi ya Hifadhi
        inajumuisha aina mbalimbali za hifadhi kama ifuatavyo;</p>
      <ol type="a">
        <li>Hifadhi za Misitu</li>
        <li>Hifadhi za Wanyama Pori</li>
        <li>Hifadhi za Maji</li>
        <li>Hifadhi za Maeneo ya Wazi kwa ajili ya Mapumziko na Michezo ya Watoto;</li>
        <li>Hifadhi za Barabara</li>
        <li>Hifadhi za Maeneo ya Maziko</li>
        <li>Maeneo tengefu kama vile migodi, jeshi, nk</li>
      </ol>
    </li>
    <li>
      <strong>Ardhi ya Jumla</strong>
      <p>Ardhi yote iliyobaki baada ya kutoa ardhi ya vijiji na ardhi ya hifadhi ni
        ardhi ya jumla. Hivyo basi ndani ya ardhi ya jumla inajumuisha au tanapata
        ardhi ya majiji, miji na halmashauri. Vilevile katika ardhi ya jumla tunapata
        ardhi ya wazi (ardhi ambayo haijaendelezwa na yawezekana kabisa haijawahi
        kumilikiwa).
      </p>
    </li>
  </ol>

  <h3>Utawala na Usimamizi wa Ardhi</h3>
  <p>Kwa ujumla ardhi yote ya Tanzania ni mali ya Watanzania wote bila kujali jinsi
    wala tabaka. Hata hivyo, ili kuhakikisha usimamizi thabiti wa ardhi, ufuatao
    ndio utaratibu kamili wa usimamizi wa ardhi nchini Tanzania:</p>
  <ol type="i">
    <li>
      <strong>Rais</strong>
      <p>Ardhi ya Watanzania inasimamiwa na Rais kwa niaba ya Watanzania wote kama msimamizi
        na mdhamini mkuu wa ardhi. Kwa maana hiyo basi, mamlaka ya juu ya usimamizi
        wa ardhi ya Tanzania ni Rais wa Tanzania.</p>
    </li>

    <li>
      <strong>Waziri wa Ardhi</strong>
      <p>Waziri wa Ardhi ndiye msimamizi mkuu wa kisiasa nchini katika utengenezaji
        wa Sera ya Ardhi ya Taifa ambayo inatoa mwongozo wa kisera katika matumizi
        ya ardhi nchini Tanzania.</p>
    </li>

    <li>
      <strong>Kamishna wa Ardhi</strong>
      <p>Kamishna wa Ardhi ndiye mtendaji mkuu na afisa mtalaamu anayetoa ushauri kwa
        serikali katika masuala yote yanayohusiana na utawala, usimamizi, umiliki
        na utumiaji wa ardhi katika masuala endelevu. Kamishna wa Ardhi huteuliwa
        na Rais wa nchi ili aweze kutekeleza majukumu kwa niaba ya Rais. Miongoni
        mwa majukumu yake yaliyozoeleka ni pamoja na kutoa hati za umiliki wa ardhi
        katika ardhi ya maeneo yaliyopimwa.</p>
    </li>

    <li>
      <strong>Makamu wa Kamishina na Makamishna Wasaidizi</strong>
      <p>Ili kuhakikisha kwamba shughuli za utawala, usimamizi, umiliki na utumiaji
        wa ardhi zinaenda kama inavyokusudiwa, Kamishna wa ardhi huteua Makamu wa
        Kamishna na Makamishna Wasaidizi. Kama ilivyozoeleka, makamishna wasaidizi
        ndio maafisa ardhi waliopo katika halmashauri za wilaya, halmashauri miji,
        manispaa na majiji. Makamishna wasaidizi hufanya kazi ya usimamizi wa ardhi
        kwa niaba ya Kamishna wa Adhi.</p>
    </li>

    <li>
      <strong>Kamati za ugawaji Ardhi</strong>
      <p>
        Waziri wa Ardhi anaweza kuunda kamati za ugawaji wa ardhi katika ngazi za makao makuu,
        mamlaka za miji na za wilaya na kamati hizi zitakuwa na wajibu wa kumshauri
        Kamisha wa Ardhi katika masuala yanayohusu uwezo wake wa kushughulikia maombi
        ya kumiliki ardhi. Majina ya wajumbe wa kamati hizi yatachapishwa kwenye
        gazeti la serikali na katika mbao za matangazo za mamlaka zilizotajwa.
      </p>
    </li>

    <li>
      <strong>Baraza la Kitaifa la Ushauri la Ardhi</strong>
      <p>Baraza la Kitaifa la Ushauri wa Ardhi huundwa na wajumbe ambao huteuliwa na
        Waziri wa Ardhi na Mwenyekiti wake huteuliwa na Rais. Katika kuteua Baraza
        hili, Sheria ya Ardhi inaelekeza uwiano wa kijinsia kuzingatiwa. Baraza hili
        linawajibu wa kumshauri Waziri wa Ardhi kuhusu Sera ya Taifa ya Ardhi na
        kutoa mapendekezo ya mabadiliko itakapohitajika; kuhakiki miundo ya taasisi
        zinazohusiana na ardhi; na kumshauri Waziri juu ya mamlaka na miundo ya kutawala
        taasisi hizo.</p>
    </li>

    <li>
      <strong>Mamlaka ya Serikali za Mitaa</strong>
      <p>Mamlaka ya Serikali za Mitaa ni kama vile halmashauri za wilaya au manispaa.
        Mamlaka ya Serikali za Mitaa zina uwezo wa kutoa maelezo yoyote yanayohusu
        ardhi kupitia kamati zake au maafisa wake waliochaguliwa kisheria kwenda
        kwa Kamishna wa Ardhi kuhusiana na utawala wa ardhi chini ya Sheria ya Ardhi,
        kwa ardhi iliyo ndani ya mipaka ya eneo lake.</p>

      <p>Iwapo Mamlaka ya Serikali za Mitaa ni Halmashauri ya Wilaya–inaweza kutoa ushauri
        au maelekezo kwa Halmashauri ya Kijiji iliyopo katika wilaya yake kuhusiana
        na utawala wa ardhi ya kijiji husika ama kwa kuamua yenyewe au kwa maombi
        yaliyofanywa na kijiji na ushauri huo usipingane na miongozo na maelekezo
        ya kamishna yaliyopo.</p>
      <p>Kwa mujibu wa Sheria ya Ardhi ya Mwaka 1999 Sura namba 113, ni muhimu kukumbuka
        kwamba Mamlaka ya Serikali za Mitaa haina uwezo kisheria kutoa hati ya kumiliki
        ardhi kama haikupewa uwezo huo kisheria. Hati yeyote itakayotolewa na mamlaka
        hizi ni batili. Na hakuna ofisa yeyote wa mamlaka hizi, kama si yule aliyepewa
        mamlaka hayo, atakayetia saini au kutayarisha hati ya kumiliki ardhi isipokuwa
        tu kama amepata kibali cha maandishi kutoka kwa Kamishna wa Ardhi.</p>
    </li>

    <li>
      <strong>Halmashauri ya Kijiji</strong>
      <p>Halmashauri ya Kijiji ni Mamlaka ya Serikali za Mitaa katika ngazi ya Kijiji
        ambayo ina wajumbe wasiozidi ishirini na watano (25) na wasiopungua kumi
        na watano (15); theluthi moja ni lazima iwe ni wajumbe wanawake. Halmashauri
        ya Kijiji imepewa wajibu wa kusimamia ardhi yote ya kijiji.</p>
      <p>Katika kutekeleza wajibu wake, Halmashauri ya Kijiji itabidi kuzingatia ushauri,
        mamlaka, uwezo, madaraka, haki na wajibu wa taasisi na mamlaka nyingine zilizotambuliwa
        na sheria kuhusiana na ardhi.</p>
      <p>Hata hivyo katika kuendesha utawala katika ardhi ya kijiji, Halmashauri ya
        Kijiji inafanyakazi kama mdhamini kwa niaba ya wanufaika ambao ni wanakijiji.
        Kwa maana hiyo chombo chenye madaraka ya mwisho katika usimamizi wa ardhi
        ya kijiji ni Mkutano Mkuu wa kijiji na ugawaji wote wa ardhi ya kijiji lazima
        uthibitishwe na Mkutano Mkuuwa Kijiji.</p>
      <p>Kutokana na uzoefu, kumekuwa kukijitokeza migogoro mingi ya ardhi katika maeneo
        ya kijiji hasapale ardhi ya kijiji inapogawiwa kwa wawekezaji. Wanakijiji
        wanapaswa kufahamu kuwa viongozi pekee hawana mamlaka ya kugawa ardhi ya
        kijiji bila ya kuwashirikisha wanakijiji wote kupitia mkutano mkuu.</p>
    </li>

  </ol>


  <h3>Sehemu ya Pili - Upatikanaji na Umiliki wa Ardhi Tanzania</h3>
  <div class="callout callout-info">
    <h3>Jinsi ya Kuendesha</h3>
    <ol type="1">
      <li>
        <p>Mwezeshaji, kwa kutumia mbinu ya bungua bongo, vikundi au yoyote ifaayo,
          waache washiriki wajadili maswali yafuatayo;</p>
        <ol type="a">
          <li>Mtu anawezaje kumiliki ardhi nchini Tanzania</li>
          <li>Je, ni taratibu zipi ambazo hutumika kumpa mtu haki ya kumiliki ardhi katika
            kijiji chenu au wilaya yenu?</li>
          <li>Nani ana haki ya kumiliki ardhi?</li>
          <li>Je, ni zipi haki za mwanamke katika kumiliki ardhi?</li>
          <li>Kuna tofauti gani kati ya haki miliki ya kimila na ya kiserikali?</li>
          <li>Je, ukomo wa haki miliki ya kimila ni miaka mingapi?</li>
        </ol>
      </li>
      <li>Wakati wa kupata mrejesho, mwezeshaji orodhesha majibu ya washiriki bila kurudia
        rudia mpaka majibu yote yakamilike kutoka kwa washiriki au makundi yote.</li>
      <li>Baada ya kupata majibu yote, anza kutoa ufafanuzi ukiongozwa na maelezo ya
        ufafanuzi yaliyopo hapo chini.</li>
    </ol>


  </div>

  <h3>Mchango wa Mwezeshaji</h3>
  <h4>Upatikanaji wa Ardhi Tanzania</h4>
  <p>
    Upatikanaji wa ardhi Tanzania huwezeshwa kwa kupitia njia kadhaa ambazo ni halali
    na zinazokubalika kisheria katika jamii. Kwa ujumla mtu au taasisi anaweza kumiliki
    ardhi kwa ama kugawiwa, kurithishwa, kupewa, kutwaa au kununua. Sheria za Tanzania
    zinataja njia kadhaa ambazo mtu anaweza kupata Ardhi nchini;</p>
  <ol type="a">
    <li>
      <h4>Kutwaa</h4>
      <p>
        Njia hii hutumika pale ambapo mtu huingia katika eneo kama vile pori na kusafisha
        kisha kuliweka katika matumizi. Njia hii ni kongwe sana hapa nchini. Pori
        linalosafishwa linaweza kuwa ardhi ya kijiji, hifadhi au ya jumla. Ni ngumu
        kutumia njia hii nyakati hizi, lakini bado inatumika katika maeneo mengi
        ya Tanzania. Pale ambapo utatakiwa kufuata taratibu kama vile kusajili utatakiwa
        kutii amri hiyo. Kama utatakiwa kuhama eneo hilo basi mamlaka husika itatakiwa
        kulipa fidia ya maendelezo uliyoyafanya katika ardhi hiyo.
      </p>
      <p>Hali kadhalika, mtu anaweza kutwaa ardhi kwa kuachwa akae kwenye ardhi au nyumba
        ya mtu fulani kwa kipindi kirefu kisichopungua miaka kumi na mbili (12) kama
        vile yuko kwenye ardhi yake na kuweza kufanya kila atakavyo bila kukumbushwa,
        kukemewa, kulipishwa kodi au bila ya bughudha ya aina yeyote ya umiliki huhesabiwa
        kuwa anamiliki ardhi ile kihalali. Hata hivyo, njia hii ya utwaaji haiwezi
        kutumika dhidi ya ardhi inayomilikiwa na taasisi ya serikali.</p>

      <img src="images/11-01.png" class="img-responsive center-block" alt="Upatikanaji wa Ardhi Tanzania">
    </li>

    <li>
      <h4>Urithi</h4>
      <p>Wewe kama mwanamke unaweza kupata ardhi kwa njia ya urithi. Mwanamke anaweza
        kurithi ardhi kutoka kwa mume au wazazi wake kama kutakuwepo na wosia na
        mwanamke ametajwa katika wasio basi atakuwa na haki ya kurithi. Kama hakutakuwa
        na wosia basi katika mgawanyo wa mirathi mwanamke anayo haki ya kurithi ardhi
        pia. Jinsia au tamaduni na mila haviwezi kuwa kigezo cha kumnyima mwanamke
        haki hiyo ya kurithi ardhi. Mgao wowote utakaomnyima haki hiyo kwa misingi
        ya jinsia au mila ni batili na unaweza kuwafikisha wahusika mahakamani.
      </p>
    </li>

    <li>
      <h4>Kugawiwa na Serikali</h4>
      <p>Mwanamke anaweza kupata ardhi kwa kugawiwa na Serikali. Anaweza kuomba ardhi
        katika ardhi ya jumla au ya kijiji. Kamishina akiridhika kwamba umetimiza
        masharti atakugawia ardhi hiyo. Katika ardhi ya kijiji, serikali ya kijiji
        ndiyo yenye mamlaka ya kugawa ardhi. Mwanamke akipeleka maombi ya ardhi serikali
        ya kijiji itayajadili na kuyapeleka Mkutano Mkuu wa Kijiji kuyapitisha. Kama
        maombi ni chini ya hekta 21 basi Halmashauri ya Kijiji itamgawia ardhi hiyo.</p>
    </li>

    <li>
      <h4>Kununua</h4>
      <p>Hii pia ni njia mojawapo ambayo mwanamke unaweza kuitumia kupata ardhi.Wakati
        mmiliki anapotaka kuuza ardhi yake iwe ya kijiji, hifadhi au jumla, sheria
        inatoa ruhusa ya kununua kama unaweza. Ugumu kwa wanawake walio wengi kupata
        ardhi kwa njia hii ni uwezo wao mdogo wa kiuchumi kuweza kumudu bei ya soko.</p>
    </li>

    <li>
      <h4>Upangishaji</h4>
      <p>Upangishaji ni njia mojawapo ya kupata ardhi. Tofauti na njia nyingine za upatikanaji
        wa ardhi, upangishaji unakupatia haki pungufu na yule anayekupangisha. Wanawake
        wanaweza kupata ardhi kwa kupangisha pia.</p>
    </li>
  </ol>

  <h3>Haki Miliki</h3>
  <p>
    Mwezeshaji fafanua kuwa umiliki wa Ardhi kama unavyotambuliwa na sheria za nchi uko
    wa aina mbili:-</p>
  <ol type="i">
    <li>Hakimiliki ya kiserikali (granted right of occupancy), na</li>
    <li>Hakimiliki ya kimila (customary right of occupancy).</li>
  </ol>

  <p>Aina hizi za kumiliki ardhi sio ngeni kwani ndizo zilikuwa zinatumika hata katika
    Sheria ya Ardhi ya zamani ambayo ilifutwa na kutungwa sheria za ardhi za mwaka
    1999, isipokuwa mabadiliko mawili makubwa yamejitokeza katika sheria hizi mpya
    nayo ni:-
  </p>
  <ol type="a">
    <li>Katika sheria ya zamani hakimiliki ya kisheria ilihusisha kupewa hati inayotolewa
      na Kamishna wa Ardhi, wakati hakimiliki ya kimila haikuhitaji hati. Hivi sasa
      utaratibu unafanyika kuwezesha hata hakimiliki ya kimila kuwa na hati inayotolewa
      na kijiji. </li>
    <li>Katika sheria ya zamani, hakimiliki ya kimila ilidhaniwa tu (dhana ya umiliki)
      kuwa na hadhi sawa na hakimiliki ya kisheria lakini kiutekelezaji hilo halikuwezekana
      kwani hakimiliki ya kimila ilichukuliwa kama haki ya matumizi tu ya ardhi na
      haikubeba uzito kama ilivyo kwa hakimiliki ya kiserikali. Kwa hiyo, ilipotokea
      mgogoro kati ya wamiliki wawili, mmoja akiwa na hatimiliki ya kiserikali na
      mwingine akiwa na hakimiliki ya kimila, basi hakimiliki ya kimila ilionekana
      kuwa haina nguvu na hivyo kutotambuliwa. Kwa hivi sasa haki miliki ya kimila
      ina hadhi sawa sawa na hakimiliki kiserikali. Hata hivyo itachukua muda mrefu
      kwa watu kuzoea jambo hili.</li>
  </ol>

  <img src="images/11-02.png" class="img-responsive center-block" alt="Haki Miliki">

  <h2>Nani Anaweza Kumiliki Ardhi?</h2>
  <p>Mtu yeyote ambaye ni;</p>
  <ol type="i">
    <li>Mtanzania, mwanamme au mwanamke.</li>
    <li>Kikundi cha watu ambao ni raia wa Tanzania walio katika umoja wa kisheria au
      la, au ni wabia au washirika,wanaweza kumiliki ardhi.</li>
  </ol>


  <p>
    Ifahamike kwamba mtu ambaye sio raia wa Tanzania, au kikundi cha watu au mtu ambaye
    ana shirika lenye hisa, ambao wengi wa wanahisa wake sio Watanzania hawana haki
    ya moja kwa moja ya kumiliki ardhi nchini na kupewa hakimiliki ya ardhi isipokuwa
    tu kama watapewa ardhi hiyo kama wawekezaji wa mujibu wa Sheria ya Uwekezaji
    ya mwaka 1997..
  </p>

  <h3>Utaratibu wa Maombi ya Hati ya Hakimiliki ya Kiserikali</h3>
  <p>
    Maombi ya kumiliki ya Kiserikali hufanywa kwenye Ardhi ya Jumla ambayo ipo katika
    maeneo ya miji, halmashauri na manispaa na majiji. Katika sehemu zote zilizotajwa,
    utaratibu wa maombi ni wa aina moja na unafuata utaratibu ufuatao:
  </p>

  <ol type="a">
    <li>Kwenye fomu maalumu yakiambatana na picha na ada iliyoidhinishwa,</li>
    <li>Muombaji au mwakilishi anayetambulika kisheria aweke saini kwenye fomu,</li>
    <li>Kuweka maelezo kwenye fomu kama itakavyoelekezwa,</li>
    <li>Fomu ipelekwe kwa Kamishna wa Ardhi au afisa wa halmashauri aliyeteuliwa kupokea
      fomu hizo,</li>
    <li>Kamishna wa Ardhi ataweka kitabu cha orodha ya maombi ya ardhi ambacho kiko wazi
      kwa ukaguzi wa wananchi.</li>
  </ol>

  <p>
    Sheria inaweka wajibu kwa Kamishna wa Ardhi kushughulikia maombi ya ardhi kwa haki
    na kwa wakati ambao umewekwa kisheria. Na iwapo amekubali maombi hayo;-
  </p>

  <ol type="a">
    <li>Kamishna atatoa hati ya ahadi (offer) kwa maandishi itakayoeleza masharti ambayo
      mwombaji anapaswa kutimiza.</li>
    <li>Mwombaji atakubali hati ya ahadi kwa maandishi kwenye fomu maalum itakayo ambatanishwa
      na ada au ahadi ya kulipa ada na sahihi ya mwombaji.</li>
    <li>Kamishna akipokea fomu ya mwombaji ya kukubali masharti kwenye hati ya ahadi,
      atatoa kwa mwombaji hati ya kumiliki ardhi. Kamishna anafanya hivyo kwa niaba
      ya Rais kwenye cheti maalum na atatia saini na muhuri wa ofisi yake.</li>
    <li>Mwombaji atatakiwa kuweka saini yake sehemu ya chini ya cheti kuonyesha anakubaliana
      na masharti hayo. Cheti kitakuwa batili kama hakikusainiwa.</li>
  </ol>


  <h3>Maombi ya Kumiliki Ardhi ya Kijiji</h3>
  <p>Wafuatao wanaweza kuomba kupitia serikali ya kijiji kupewa ardhi katika ardhi ya
    kijiji:-
  </p>

  <ol type="a">
    <li>Mtu binafsi ambaye ni mwanakijiji;</li>
    <li>Familia moja ya wanakijiji;</li>
    <li>Watu waliojumuika kama chama cha msingi cha ushirika au chombo chochote kinachotambuliwa
      na sheria inayokianzisha;</li>
    <li>Mtalikiwa mwanakijiji ambaye si chini ya miaka miwili tangu kuachika;</li>
    <li>Mtu au kundi la watu ambao kwa kawaida si wakazi wa kijiji ambao watadhaminiwa
      na wanakijiji wasiopungua watano.</li>
  </ol>


  <h3>Utaratibu wa Maombi ya Ardhi Katika Ardhi ya Kijiji</h3>
  <p>
    Maombi ya kumiliki ardhi kupitia katika Ardhi ya Kijiji hupatiwa Hati Miliki ya Kimila
    na hufanywa katika ardhi ya kijiji. Maombi hayo hupelekwa kwa mtendaji wa serikali
    ya kijiji ambaye yupo katika eneo la vijiji. Kwa maana nyingine Hati Miliki ya
    Kimila hupatikana katika ardhi ya kijiji na ufuatao ni utaratibu wa kupata Hati
    Milki ya Kimila:
  </p>

  <ol type="a">
    <li>Maombi yake yatafanywa katika fomu maalum na yatatiwa saini na mwombaji; au yatatiwa
      saini na watu wasiopungua wawili kutoka katika familia kama maombi hayo yatakuwa
      yamefanywa na familia; au watu wasiopungua wawili iwapo maombi yamefanywa na
      kikundi cha watu</li>
    <li>Maofisa wadhamini wasiopungua wawili kama maombi ni ya chama chama cha ushirika;</li>
    <li>Wanakijiji wasiopungua watano na wasiokuwa ndugu wa yeyote iwapo maombi ni ya
      kundi la watu wasio wakazi wa kijiji hicho.</li>
    <li>Wakala aliyeidhinishwa.</li>
  </ol>

  <p>
    Baada ya mwombaji kutimiza matakwa hayo katika maombi hatua inayofuata ni;-
  </p>

  <ol type="a">
    <li>Mwombaji aambatanishe tamko la ardhi nyingine anayoimiliki nchiniTanzania;</li>
    <li>Maombi yaambatanishwe na nyaraka na taarifa nyingine zilioanishwa;</li>
    <li>Maombi yaambatanishwe na ada;</li>
    <li>Tamko la nia ya kuanzisha ujenzi wa makao katika miezi mitatu iwapo waombaji
      si wakazi wa kawaida wa kijiji;</li>
    <li>Maombi yawasilishwe katika serikali ya kijiji au ofisa wake muidhiniwa na ndipo;-</li>
  </ol>


  <p>
    Halmashauri ya kijiji itafanya uamuzi juu ya maombi hayo kabla ya kupita siku tisini
    tangu iyapokee maombi hayo au siku tisini baada ya kupokea taarifa ya ziada.
  </p>

  <h3>Vigezo vya Kuzingatia</h3>
  <p>
    Kati ya vigezo ambavyo halmashauri ya kijiji inatakiwa kuzingatia wakati wa kufanya
    maamuzi ya maombi ya ardhi ni kama kuzingatia kwa makini usawa wa watu wote.
    Mathalani:-
  </p>
  <ol type="i">
    <li>Kushughulikia maombi ya mwanamke, au ya kundi la wanawake kwa namna ile ile yanavyoshughulikiwa
      maombi sawa na hayo kutoka kwa mwanaume; </li>
    <li>Kuwa na msimano usiokuwa na uhasama na ubaguzi dhidi ya mwanamke yeyote aliyeomba
      kupewa haki miliki ya kimila.</li>
  </ol>

  <p>Kama ikitokea ombi la mwombaji limekataliwa, halmashauri ya kijiji itato taarifa
    yenye sababu za kuyakataa maombi yake. Na endapo halmashauri ya kijiji imekubali
    kumpatia haki miliki ya kimila mwombaji basi itampatia “Hati ya Ahadi” kwa maandishi
    iliyosainiwa na Mwenyekiti na Katibu wa Halmashauri ya Kijiji katika fomu maalum-
    ikiwa na masharti yaliyoainishwa</p>

  <p>Baada ya mwombaji kupata “Hati ya Ahadi” atatakiwa kujibu ndani ya siku tisini
    (90) kwa maandishi na kutia saini na mtu/watu wanaopaswa kisheria katika fomu
    maalum. Majibu yanaweza kuwa ni kukubali au kukataa. Mwombaji akikubali masharti
    ya “Hati ya Ahadi”, mkataba kati yake na halmashauri ya kijiji utakuwa umekamilika
    na hivyo halmashauri ya kijiji, ndani ya siku tisini, itampatia hati ya hakimiliki
    ya kimila.</p>

  <h3>Sifa za Haki Miliki ya Kimila</h3>
  <p>Hati miliki kimila ina hadhi ambayo kwa hali yoyote ni sawa na hati miliki inayotolewa
    kisheria:
  </p>
  <ol type="a">
    <li>Yaweza kutolewa na Halmashauri ya kijiji kwa raia, familia ya raia kikundi cha
      raia wawili au zaidi, au chombo chenye hadhi ya shirika ambacho wabia wake
      wengi ni raia;</li>
    <li>Yaweza kutolewa kwenye ardhi ya kijiji au ardhi ya hifadhi;</li>
    <li>Yaweza kumilikiwa kwa muda usio na ukomo;</li>
    <li>Inasimamiwa na sheria za kimila kuhusiana na masuala yoyote, miongoni mwa watu
      dani ya kijiji chenyewe au kama si ardhi ya kijiji, watu wanaomiliki ardhi
      inayozunguka, au kupakana na ardhi hiyo;</li>
    <li>Yaweza kutolewa kwa kuzingatia malipo ya ada na kodi;</li>
    <li>Yaweza kutolewa kwa shirika au mtu mmoja mwenye eneo la makazi na shughuli kijijini
    </li>
  </ol>


  <h3>Cheti cha Haki Miliki ya Kimila:-</h3>
  <ol type="a">
    <li>Kitatolewa katika fomu iliyoainishwa;</li>
    <li>Kitatiwa saini na mwenyekiti pamoja na katibu wa halmashauri ya kijiji;</li>
    <li>Kitatiwa saini au kuwekwa alama na mtu ambaye atapewa haki miliki ya kimila;</li>
    <li>Kitatiwa saini, kuwekewa lakiri na kusajiliwa na afisa ardhi wa wilaya ambamo
      kijiji kimo.</li>
  </ol>

  <p>
    <strong>Fomu Maalum: </strong>Hati hizi pamoja na fomu maalum nyingine zote zimefafanuliwa
    na sheria na kutungiwa kanuni na Waziri ikiwa ni pamoja na kuweka viwango vya
    pesa zinazotakiwa kutozwa katika kila shughuli ya ardhi,na nakala zake pamoja
    na sheria mama zinazopatikana kwa kila ofisi ya Afisa Mtendaji wa Kijiji na Afisa
    Mtendaji Kata. Pia sheria imetamka kuwa daftari la ardhi la kijiji litawekwa
    katika ofisi ya Afisa mtendaji wa kijiji kwa ajili ya kusajili kitu chochote
    kinachohusu hakimiliki ya kimila na shughuli yoyote katika ardhi ya kijiji.</p>

  <h3>Muda wa Haki Miliki ya Kimila</h3>
  <p>
    Haki miliki ya kimila yaweza kutolewa kwa muda unaodumu vipindi tofauti japokuwa
    itachukuliwa kuwa ni haki miliki isiyo na ukomo wa muda kama imetolewa kwa raia.
    Pia yaweza kutolewa kwa vipindi tofauti ambavyo kwa ujumla wake havitazidi miaka
    tisini na tisa (99) na kwa kadri itakavyoamuliwa na halmashauri ya kijiji.</p>

  <h3>Haki za Wanawake katika Ardhi</h3>
  <p>
    Sheria za ardhi za Tanzania zinaeleza wazi kwamba haki ya mwanamke katika kupata
    ardhi, kumiliki, kutumia, kuuza ni sawa na kwa kiwango kilekile kama ilivyo kwa
    mwanaume. Hivyo wewe kama mwanamke una haki sawa na mwanaume katika kupata, kumiliki,
    kutumia kuuza, kuweka rehani sawa na mwanaume.</p>

  <p>Sheria za ardhi za Tanzania hazimnyimi mwanamke haki ya ardhi ila mfumo wetu wa
    kijamiii, kisiasa na kiuchumi ndio unaomnyima mwanamke haki ya ardhi. Sheria
    inatoa haki ya ardhi kwa mwanamke sawa na mwanaume. Lakini sababu za kijinsia,
    kiutamaduni, kijamii na kiuchumi ndizo zinazomnyima mwanamke haki hizo kwani
    hazitoi fursa rafiki kwa mwanamke. Sheria ya Ardhi ya Mwaka 1999 ambayo inatoa
    haki sawa kwa mwanamke na mwanaume katika kupata, kumiliki, kutumia au kuuza
    au kuigawa ardhi. Sheria hiyo ya Ardhi inaeleza kuwa sheria yoyote ya kimila
    itakayokwenda kinyume kwa kuwanyima wanawake, watoto au watu wenye ulemavu uhalali
    wa kumiliki mali, kutumia au kupata ardhi, basi sheria hiyo ya mila itakuwa batili.</p>



  <h2>
    Haki za Wafugaji Katika Matumizi ya Ardhi ya Kijiji
  </h2>

  <div class="callout callout-info">
    <h3>Jinsi ya kuendesha</h3>
    <ol type="1">
      <li>Mwezeshaji wagawe washiriki katika makundi matatu wajibu maswali yafuatayo
        <ol type="a">
          <li>Je wafugaji wana haki ya kumiliki ardhi? Kwa nini</li>
          <li>Ni masuala yapi yamekuwa yakisababisha migogoro ya mara kwa mara baina
            ya wafugaji na wakulima?</li>
          <li>Mambo yepi yanawakabili wafugaji katika matumizi bora ya ardhi</li>
          <li>Ni vipi wafugaji wanaweza kushirikishwa katika matumizi bora ya ardhi ya
            kijiji?
          </li>
        </ol>
      </li>
      <li>Mara baada ya kumaliza kazi za makundi washiriki wafanye uwasilishaji</li>
    </ol>
    <p>Mwezeshaji toa nafasi ya mchango kutoka kwa washiriki mara baada ya uwasilishaji
      kukamilika. Sikiliza kwa makini mchango wa washiriki kuhusu masuala yanayowahusu
      wafugaji na matumizi ya ardhi vijijini na utoe ufafanuzi sheria yasemaje kuhusu
      haki ya wafugaji katika matumizi ya ardhi ya kijiji</p>
  </div>

  <h3>Mchango wa Mwezeshaji</h3>
  <p>Mwezeshaji anza kwa kufafanua kwamba haki za wafugaji zinazozungumziwa hapa ni
    za jamii zinazofuata mfumo wa kitamaduni wa ufugaji wanyama hapa nchini Tanzania.
    Mfano wa jamii hizo ni Wamasai . Mbali na ufugaji wa mifugo, mfumo huu pia unajumuisha
    mila na tamaduni za watu wa makabila ya wafugaji.</p>

  <p>Eleza kuwa kwa mujibu wa sheria ya Ardhi Sura namba 113 ya mwaka 1999 na sheria
    ya mazingira ya mwaka 2004 ni wajibu wa serikali ya kijiji kutenga maeneo maalum
    kwa ajili ya shughuli za kulisha na malisho kwa kuzingatia idadi ya mifugo ndani
    ya eneo la kijiji. Wafugaji watakuwa na haki ya kuomba maeneo na kupatiwa hati
    ya kumiliki maeneo ya kufugia mifugo na kuendeleza maeneo hayo kwa ajili ya kuchungia
    na maeneo ya malisho.</p>

  <p>Mwezeshaji fafanua namna gani wafugaji wanaweza wakasajili ardhi yao na kupata
    cheti cha hatimiliki ya kimila, namna gani wanaweza wakashiriki katika matumizi
    bora ya ardhi ya kijiji, na haki zao katika ardhi ya kijiji ni zipi. Elezea vile
    ambavyo wafugaji wanaweza kushiriki katika mpango wa matumizi bora ya ardhi ya
    vijiji na kuingiza masuala ya haki za wafugaji katika mpango kazi wa kijiji.</p>

  <h3>Cheti cha Hatimiliki ya Kimila kwa Wafugaji</h3>
  <p>Ifahamike kwamba Hakimiliki ya Kimila inaweza kugawiwa na Halmashauri ya Kijiji
    kwa kikundi cha watu bila kujali kama kikundi hicho cha raia kipo kwa mujibu
    wa sheria ama la. Wafugaji wanatumia ardhi kwa njia ya matumizi ya pamoja. Hivyo
    sio rahisi kutoa cheti cha Hakimiliki ya Kimila kwa kila mfugaji mmoja mmoja
    peke yake. Kwa vile sheria inaruhusu utoaji wa Hakimiliki ya kimila kwa kikundi
    cha watu basi wafugaji wanaweza kupewa Cheti cha Hakimiliki ya Kimila kama kikundi.</p>

  <h3>Maombi ya Hakimiliki ya kimila kama kikundi</h3>
  <p>Maombi ya Hakimiliki ya Kimila yatatakiwa yawekwe saini na watu wasiopungua wawili
    ambao wanatambulika kama viongozi au wazee wahicho kikundi cha watu au jamii
    husika.
  </p>

  <h3>Wajibu wa Halmashauri ya Kijiji</h3>
  <p>Halmashauri ya kijiji ina wajibu mkubwa wa kuhakikisha kwamba haki za wafugaji
    katika ardhi hasa wakati wa ugawaji wa vyeti vya Hakimiliki za Kimila zinahakikiwa
    na kugawiwa. Hii inaweza ikafanyika vizuri zaidi wakati wa uandaaji wa mpango
    bora wa matumizi ya ardhi ya kijiji. Ni muhimu sana wakati wa mchakato wa mpango
    wa matumizi bora ya ardhi, ardhi ya wafugaji ikatengwa kwa kupitia maamuzi ya
    Mkutano Mkuu wa Kijiji kisha haki zao zinatambuliwa, mipaka inawekwa na kuheshimiwa
    na wanakijiji wengine ambao si wafugaji.</p>

  <h3>Sehemu ya Tatu - Matumizi ya Ardhi Kama Rasilimali kwa Uchumi Endelevu</h3>

  <div class="callout callout-info">
    <h3>Jinsi ya kuendesha</h3>
    <p>Mwezeshaji wagawe washiriki katika makundi ya watu nane kila kundi na wajibu
      maswali yafuatayo</p>
    <ol type="a">
      <li>Kwa nini ardhi ni muhimu</li>
      <li>Mwananchi anawezaje kuitumia ardhi imfaidishe kiuchumi?</li>
      <li>Je ili mwananchi aweze kuitumia ardhi yake kupata mkopo benki, ardhi yake iwe
        na sifa zipi?</li>
    </ol>
  </div>

  <h3>Mchango wa Mwezeshaji</h3>

  <p>Mwezeshaji fafanua kwamba ardhi ni rasilimali ambayo hupanda thamani kwa kadri
    siku zinavyoenda na kwa kadri mahitaji ya ardhi yanavyoongezeka. Hivyo, ardhi
    inaweza hamishika, na kwa lugha iliyo rahisi, inaweza kuuzika na kubadilishwa
    kama bidhaa nyingine yeyote inavyoweza kubadilishwa Sokoni. Ili kuhakikisha utekelezaji
    wa ardhi kibiashara, yafuatayo ni baadhi ya matumizi ya ardhi endelevu kiuchumi:-</p>
  <ol types="1">
    <li>
      <h4>Kuendeleza Ardhi kwa Matumizi Binafsi</h4>
      <p>Ardhi inaweza kuendelezwa kutoka hali iliyokuwa nayo kwenda hali nyingine tofauti.
        Miongoni mwa matumizi endelevu ya ardhi binafsi ni pamoja na kujenga majengo
        ya kukaa au kupangisha, kuitumia kwa kilimo cha biashara na chakula au kuitumia
        ardhi kwa shughuli za ufugaji. Kama ardhi itaendelezwa kwa kujenga majengo
        basi majengo yale yanaweza kutumika kama makazi ya mwenye nayo au kutumika
        kama makazi au majengo kwa ajili ya kupangisha kibiashara.</p>
    </li>
    <li>
      <h4>Kuuza</h4>
      <p>Njia nyingine ya kuitumia ardhi kama sehemu ya kitega uchumi ni kuuzwa kwa
        wanunuzi mbalimbali. Uuzaji wa ardhi umewekewa utaratibu chini ya sheria
        za ardhi nchini Tanzania. Taratibu hizo ni kama ifuatavyo:</p>
      <h4>Mauzo katika Ardhi ya Kijiji chini ya Hati Miliki ya Kimila</h4>
      <p>Mauzo katika ardhi ya kijiji yana utaratibu uliowekwa chini ya Sheria ya Ardhi
        ya Vijiji ya Mwaka 1999 Sura namba 114, ili kulinda mgawanyo sawa wa ardhi
        kwa wanakijiji wote na watu wengine wanaotaka kuingia katika kijiji. Utaratibu
        huo ni kama ifuatavyo:</p>
      <ol type="i">
        <li>Mauzo ya ardhi ya kijiji hadi kiwango cha heka 50 ni lazima yaidhinishwe
          na mkutano mkuu wa kijiji;</li>
        <li>Mauzo ya ardhi ya kijiji yanayozidi heka 50 mpaka 150 ni lazima yaidhinihswe
          na Mkutano Mkuu wa Kijiji na kupewa kibali cha Mkurugenzi wa Wilaya;</li>
        <li>Mauzo ya ardhi ya kijiji yanayozidi heka 150 ni lazima pia kuidhinishwa na
          Mkutano Mkuu wa Kijiji kabla ya kuidhinishwa na Mkurugenzi wa Wilaya na
          kisha kuidhinishwa na Kamishna wa Ardhi.</li>
        <li>Ni muhimu mauzo ya ardhi ya kijiji yaandikwe kwenye mkataba kwa ajili ya
          ushuhuda na kumbukumbu kwa muuzaji na mnunuzi.</li>
      </ol>

      <p>Mauzo ya ardhi ya mtu binafsi, iliyopo katika eneo la kijiji hayafuati utaratibu
        huo hapo juu bali mauzo ya ardhi hii ni lazima yashuhudiwe na viongozi wa
        Serikali ya Kijiji ikiwa ni pamoja na kulipa kodi ya mauzo.</p>
      <p>
        Mnunuzi wa ardhi ya mtu binafsi katika ardhi ya kijiji atalazimika kuhamisha umiliki
        wa ardhi kutoka kwenye jina la muuzaji kwenda kwenye jina lake kama ardhi
        hiyo imesajiliwa na ina hati miliki ya kijiji.</p>
      <h4>Mauzo katika Ardhi chini ya Hati Miliki ya Kiserikali</h4>
      <p>Mara nyingi mauzo ya ardhi chini ya hati milki ya kiserikali hufanywa na wamiliki
        wa ardhi na kwa makubaliano kulingana na bei ya soko. Mauzo haya ni lazima
        yaandikwe kwenye mkataba wa mauziano kati ya muuzaji na mnunuzi. Muuzaji
        atalazimika kulipa kodi ya mauzo ya ardhi na mnunuzi atalazimika kubadilisha
        hati ya umiliki kutoka kwenye jina la muuzaji kwenda kwenye jina lake.</p>

    </li>
    <li>
      <h4>Rehani</h4>
      <p>Rehani ni dhamana ya mkopo kwa kutumia ardhi kama kitu cha usalama (security)
        kwa mkopeshaji wa mkopo. Mmiliki wa ardhi huweza kuomba mkopo katika taasisi
        za fedha kama vile benki kwa kuweka hati ya miliki ya ardhi yake kama dhamana
        ya mkopo aliochukua
      </p>

      <h4>Rehani katika ardhi</h4>
      <p>Tanzania ni nchi iliyo kwenye mikakati ya maendeleo endelevu. Maendeleo endelevu
        hutoka katika vyanzo mbalimbali ikiwemo maliasili kama ardhi.Taasisi za fedha
        pia zinachangia katika maendeleo kwa njia ya kuwapatia wananchi mkopo wa
        fedha kwa riba. Kutokana na nia ya kuhakikisha uwepo wa Maendeleo kuanzia
        vijijini, Serikali ilionelea ni vyema kurekebisha baadhi ya vipengele katika
        Sheria za Ardhi, 1999 na Sheria ya Usajili wa Ardhi (Sura 334) kupitia kutungwa
        kwa Sheria ya Rehani. Sheria ya Rehani inatumika kuongoza taasisi za fedha
        katika kukopesha fedha kwa wananchi.</p>

      <h4>Haki na Wajibu wa Mweka Rehani na Mkubali Rehani</h4>
      <ol type="1">
        <li>Kuweka wazi hali ya mahusiano kama ana mwenza au hapana;</li>
        <li>Taasisi inayotoa mkopo na kukubali rehani itawajibika kuchukua kila hatua</li>
        <li>kufahamu ukweli juu ya maombi ya mweka rehani kama ana mwenza au la.</li>
        <li>Muweka rehani ana haki ya kuweka masharti katika rehani kuwa rehani hiyo
          haitapangishwa bila ridhaa ya maandishi kutoka katika taasisi ya fedha.</li>
        <li>Endapo muweka rehani atakiuka masharti ya malipo ya fedha, taasisi ya fedha
          itatoa taarifa ya siku sitini (60) kwa muweka rehani juu ya ukiukwaji huo.
          Baada ya taarifa hiyo, taasisi ya fedha itakuwa na haki ya kuuza ardhi
          iliyowekwa rehani.</li>
        <li>Muweka rehani ana wajibu wa kulipa malipo mengineyo yatokanayo na riba ikiwa
          ni pamoja na;-
          <ol type="a">
            <li>Malipo yoyote yatakayotokana na mkataba wa rehani</li>
            <li>Gharama zozote zinazotokana na ukiukwaji wa makubaliano ikiwa pamoja
              na gharama za mahakama na huduma ya mawakili.</li>
          </ol>
        </li>
      </ol>
      <img src="images/11-03.png" class="img-responsive center-block" alt="Haki na Wajibu wa Mweka Rehani na Mkubali Rehani">

      <h4>Taratibu za Kufuata ili Kupata Mkopo kwa Kuweka Ardhi Rehani</h4>
      <p>Ili muweka rehani aweze kupata mkopo kupitia taasisi za fedha ni muhimu afanye
        mambo yafuatayo:</p>
      <ol type="i">
        <li>Ahakikishe kwamba ana hati miliki ambayo imelipiwa ada zote zinazohitajika
          kisheria
        </li>
        <li>Mwombaji awe na taarifa/ripoti ya tathmini ya ardhi</li>
        <li>Atembelee taasisi za fedha kwa ajili ya mazungumzo ya awali na kufanya tathmini
          ya thamani ya ardhi husika</li>
        <li>Kama mazungumzo ya awali yatakuwa yamekubalika mwombaji wa mkopo atalazimika
          kufanya maombi ya awali kimaandishi. Maombi hayo yataainisha madhumuni
          au sababu za mkopo na namna ya kuurejesha, n.k </li>
        <li>Endapo maombi yake yatakubalika, mwombaji atalazimika kujaza fomu maalumu
          ambayo itaonesha jina halisi la mkopaji, majina ya mwenza (mke au mume),
          anuani halisi ya makazi, kiwango cha mkopo, namna ya kurejesha mkono, kutia
          saini fomu ya mkopo na endapo ardhi inayotumika ni mali ya familia basi
          mwanandoa ni lazima atie saini pia</li>
        <li>Kutoa taarifa sahihi na kuambatanisha nyaraka zote kama vile taarifa ya tathmini
          kukamilisha maombi ya mkopo.</li>
      </ol>
      <p>Endapo taasisi ya kifedha itajiridhisha na maombi ya mwombaji basi itakuwa
        tayari kutoa mkopo kwa mwombaji na atapata mkopo wake kupitia akaunti ya
        benki itakayokuwa imefunguliwa katika benki hiyo.</p>

      <h4>Matokeo ya Kushindwa Kulipa Mkopo</h4>
      <ol type="a">
        <li>Mkopaji hupewa taarifa ya siku 60 kwa maandishi kuwa nyumba/ardhi yake itauzwa
          kwa njia ya mnada;</li>
        <li>Mkopeshaji huuza nyumba au ardhi kwa njia ya mnada;</li>
        <li>Nyumba hupigwa mnada kwa kutoa taarifa (notisi) ya siku 10 kwa mkopaji na
          wanaoishi kwenye nyumba.</li>
      </ol>

      <p>
        <strong>Angalizo:</strong> Kwa mujibu wa Sheria, mtu yeyote atakayetoa maelezo kuwa
        aliweka rehani ardhi yake kwa kushinikizwa, kigezo hicho si njia ya kumzuia
        mkopeshaji kuuza ardhi iliyowekwa rehani. Kadhalika, rehani ya kimila itafuata
        taratibu za kimila zinazotumika katika eneo hilo. Hata hivyo lazima zizingatie
        misingi ya haki kwa wahusika.</p>

      <h4>Taratibu za Kukomboa Fedha Endapo Mweka Rehani Atashindwa Kulipa Mkopo</h4>
      <p>Kwa mujibu wa Sheria za Ardhi, taasisi ya fedha inaweza kukomboa fedha zake
        kwa mkopaji kwa:</p>
      <ol type="a">
        <li>Kutoa taarifa kwa umma ya kuuza ardhi ili kukomboa fedha zilizokopeshwa kwa
          mkopaji;
        </li>
        <li>Taarifa ya mauzo itokayotolewa kwa umma itolewe pia kwa mtu yeyote mwenye
          maslahi kwenye ardhi husika kwa muda usiopungua siku kumi;</li>
        <li>Kuuza ardhi ya mkopaji kwa njia ya mnada wa hadhara;</li>
      </ol>

      <p>Kiujumla, taasisi ya fedha au mkopeshaji yeyote haruhusiwi kujiuzia ardhi au
        nyumba iliyowekwa dhamana. Hata hivyo, taasisi inaweza kujiuzia ardhi iliyowekwa
        dhamana kama atakuwa amepata ruhusa ya mahakama na atanunua kupitia mnada
        wa hadhara na awe na dau la juu kuliko wote.</p>

      <p>
        <strong>Muhimu:</strong> Tofauti na sheria ya zamani ambapo mkopeshaji hakutakiwa
        auze nyumba iliyowekwa rehani bila kibali cha mahakama iwapo nyumba hiyo
        ni nyumba ya kuishi au ardhi kwa ajili ya kilimo, Sheria ya sasa kama ilivyorekebishwa
        na sheria ya mikopo ya ujenzi wa nyumba ya mwaka 2008 inampa uwezo mkopeshaji
        kuuza nyumba au ardhi ya mkopaji baada ya kuisha muda wa notisi hata kama
        nyumba inayouzwa ni ya kuishi au ni ardhi ya kilimo.</p>

      <p>Mahakama Kuu inayo nguvu ya kusitisha uuzaji wa nyumba iliyowekwa rehani endapo
        mkopaji ataenda kuomba kusitishwa kwa uuzaji huo. Hii itawezekana kama Mahakama
        Kuu itaona kuwa kuna uwezekano wa hali ya juu sana kwamba mkopaji ataweza
        kulilipa deni iwapo atapatiwa muda kidogo au nyumba iliyowekwa rehani ni
        ya thamani ya kutosha kiasi kwamba hata ikichelewa kuuzwa deni litaweza kufidiwa
        na faini ya kuchelewa pia italipwa pindi ambapo kitauzwa.
      </p>

    </li>

    <li>
      <h4>Ugawaji</h4>

      <p>Ardhi inaweza kugawiwa kwa wananchi kwa ajili ya shughuli mbalimbali za matumizi
        ya kibinadamu ikiwa ni pamoja na shughuli za kimaendeleo. Ugawaji wa ardhi
        unaweza ukafanywa na serikali na hata watu binafsi</p>
    </li>


    <li>
      <h4>Upangishaji</h4>

      <p>Ardhi ni rasilimali kubwa ambayo inaweza kupangishwa kulingana na mahitaji
        ya wakati huo na kumletea faida kubwa mmiliki wake. Mojawapo ya shughuli
        za upangishaji zilizozeleka ni upangishaji wa nyumba kwa ajili ya pango la
        makazi au biashara. Kwenye ardhi ya kijiji upangishaji uliozoeleka ni upangishaji
        kwa ajili ya kilimo na ufugaji. Upangishaji wa aina hizi huweza kudumu kwa
        muda mfupi na muda mrefu.</p>

      <p>Upangishaji mwingine ambao una faida kubwa kwa hivi sasa ni upangishaji kwa
        wawekezaji kutoka makampuni makubwa ya kigeni na makampuni ya ndani ya nchi.
        Upangishaji huu wa ardhi una tija kubwa kwa wananchi hasa wanaomiliki ardhi
        mijini na vijijini. Ila tu, katika hatua hii ya upangishaji ni muhimu kwa
        wananchi kupata ushauri wa kisheria kabla ya kuingia mikataba.</p>

    </li>

    <li>
      <h4>Uwekezaji</h4>
      <p>Mmiliki wa ardhi anaweza kuwekeza ardhi yake kama mtaji mkubwa wa biashara
        kwa ama yeye mwenyewe au kuingia ubia na mwekezaji mkubwa na kujipatia faida
        kubwa kwa maendeleo yake binafsi au taifa. Kama itatokea mmiliki wa ardhi
        akawekeza ardhi yake katika uendelezaji basi miongoni mwa shughuli zifuatazo
        za kiuchumi zinaweza kufanywa:
      </p>
      <ol type="a">
        <li>Kilimo</li>
        <li>Ufugaji.
          <p>Kilingana na maeneo yetu ya kitanzania, ufugaji mzuri na uliozoeleka waweza
            kuwa ni ufugaji wa viumbe vifuatavyo: Ufugaji wa viumbe hai viishivyo
            katika nchi kavu kama vile ng’ombe, mbuzi, kondoo, kuku, bata, nyuki,
            sungura nk kwa ajili ya biashara na kujiongezea kipato. Ufugaji wa viumbe
            hai viishivyo kwenye maji kama vile samaki</p>
        </li>
        <li>Ujenzi wa nyumba
          <p>Huu ni uwekezaji uliozoeleka kwa watu wote katika nyakati zote</p>
        </li>
      </ol>
    </li>
  </ol>

  <h4>Kuhamisha Haki Miliki</h4>
  <p>Miongoni mwa shughuli kubwa za kiuchumi katika ardhi ni uhamishaji wa ardhi kutoka
    miliki moja kwenda miliki nyimgine kutokana na sababu kadhaa zikiwamo kuuza,
    kurithi au kugawiwa.</p>
  <h4>Kubadilisha Matumizi ya Ardhi kwa Manufaa ya Umma</h4>
  <p>Ardhi inaweza kutwaliwa na matumizi yake ya awali yakabadilishwa kwa ajili ya uendelezaji
    wa matumizi mengine kwa manufaa ya umma. Kwa mujibu wa Sheria ya Utwaaji wa Ardhi
    ya Mwaka 1967, ardhi ya mtu binafsi au taasisi itatwaliwa kwa manufaa ya umma,
    mwenye ardhi anastahili kulipwa fidia pindi azimio la utwaaji wa ardhi linapopitishwa.</p>
  <h4>Sehemu ya Nne - Fidia ya Ardhi</h4>

  <div class="callout callout-info">
    <h3>
      Jinsi ya Kuendesha
    </h3>
    <h3>Maana ya Fidia ya Ardhi</h3>
    <ol>
      <li> Mwezeshaji kwa njia ya maswali ya hapo kwa papo waulize washiriki maswali yafuatayo;
        <ol type="a">
          <li>Fidia ni nini?</li>
          <li>Je wananchi ambao ardhi yao imetwaliwa kwa matumizi mengine, watafuata
            taratibu zipi ili kuweza kudai fidia?</li>
          <li>Je serikali inaweza kutumia njia zipi kufidia wananchi baada ya kutwaa
            ardhi yao kwa matumizi mengine?</li>
        </ol>
      </li>
    </ol>
  </div>

  <h4>Mchango wa Mwezeshaji</h4>
  <p>Mwezeshaji eleza kuwa fidia ya ardhi ni stahili kwa mwenye ardhi ambayo anastahili
    kulipwa pindi ardhi yake itakapotwaliwa iwe kwa matumizi ya serikali, mtu binafsi
    au matumizi ya aina nyingine yoyote yale. Fidia italipwa kwa mmiliki wa ardhi
    ambaye anaweza kuwa mtu binafsi, kampuni, shirika lolote, watu/mtu yeyote ambaye
    ni mrithi, halmashauri ya kijiji kama ni ardhi ya kijiji, au halmashauri ya kijiji
    kwa niaba ya wanakijiji waliopoteza ardhi ya pamoja ya kijiji.</p>

  <p>Hali kadhalika, fidia inaweza kulipwa kwa mwanakijiji yeyote anayekalia ardhi iliyohawilishwa
    au ardhi yenye madhara chini ya Hakimiliki ya Kimila, bila kujali kama hakimiliki
    hiyo imesajiliwa au la.</p>

  <h4>Misingi ya Ukadiriaji wa Fidia</h4>
  <p>Kama ilivyofafanuliwa hapo juu, fidia ni thamani ya fedha au kitu chochote inayolipwa
    kwa mmliki wa ardhi baada ya ardhi yake kutwaliwa au kubadilishwa matumizi kwa
    manufaa ya umma. Hivyo basi, misingi ya utoaji fidia ya ardhi na uboreshaji usiohamishika
    chini ya Sheria ya Utwaaji wa Ardhi hufanywa kwa kuzingatia mambo yafuatayo:</p>
  <ol type="a">
    <li> Kukadiria thamani ya ardhi katika soko;</li>
    <li>Ili kupata thamani ya ardhi katika soko ni vyema kutumia kigezo cha mlinganisho
      wa mauzo halisi ya karibuni ya ardhi au mali kama hiyo.</li>
    <li>Kutumia tathmini iliyoandaliwa na mthamini aliyehitimu;</li>
    <li>Makadirio ya thamani ya ardhi kwa ajili ya fidia ni lazima yathibitishwe na mtathmini
      mkuu wa serikali au mwakilishi wake.</li>
  </ol>

  <h4>Fidia Halisi ya Ardhi</h4>
  <p>Fidia halisi ya ardhi kutokana hujumuisha thamani ya uboreshaji usiohamishika,
    posho ya usumbufu, posho ya usafiri, posho ya upangaji na kupoteza faida kwa
    mchanganuo ufuatao.
  </p>
  <ol type="a">
    <li>
      <strong>Posho ya Upangaji</strong>
      <p>Wakati wa kukadria fidia wakadiriaji hujuisha kodi ya pango la jingo katika
        thamani ya soko kwa kuzidishwa mara miezi thelathini na sita (36) ili kupata
        posho ya upangaji ambayo mwenye nyumba angeweza kuipata endapo jingo lile
        lingepangishwa kabla ya kutwaliwa.</p>
    </li>

    <li>
      <strong>Posho ya Kupoteza faida</strong>
      <p>Faida halisi kwa mwezi kwa biashara inayoendeshwa kwenye ardhi itakadiriwa
        na kuzidishwa mara miezi thelathini na sita (36) ili kufikia kiwango cha
        malipo ya faida inayopotea.</p>
    </li>

    <li>
      <strong>Posho ya Usumbufu</strong>
      <p>Kutokana na ukweli kwamba mara baada ya ardhi kutwatwaliwa seriakali hulipa
        posho ya usumbufu inayodiriwa kwa kuzidisha thamani ya ardhi mara wastani
        wa asilimia ya riba inayotolewa na Benki za Kibiashara kwa akiba ya muda
        maalum ya miezi kumi na miwili (12) wakati wa kupoteza ardhi.</p>
    </li>

    <li>
      <strong>Posho ya Usafiri</strong>
      <p>Mara baada ya ardhi kutwaliwa kuna ulazima wa kuondosha vitu vilivyopo katika
        ardhi iliyotwaliwa na kusafirisha kupelekwa sehemu nyingine. Hivyo, ni muhimu
        kujuisha posho ya usafiri kwa kulipa gharama halisi ya kusafirisha tani kumi
        na mbili (12) za mizigo kwa reli au barabara (kutegemea njia ya gharama nafuu)
        hadi umbali usiozidi kilomita ishirini (20) kutoka mahali pa kuondoshwa.</p>
    </li>

  </ol>

  <p>
    <strong>Angalizo: </strong>Ardhi Isiyokaliwa Posho za usafiri, upangaji na kupoteza faida
    hazitalipwa kwa ardhi isiyokaliwa wakati maslahi katika ardhi yanapotezwa.</p>

  <h4>Malipo ya Riba</h4>
  <p>Malipo ya riba kwenye fidia yanaweza kulipwa katika mazingira yafuatayo:</p>
  <ol type="a">
    <li>Riba za usafiri, upangaji na kupoteza faida kuu zitalipwa na Mamlaka ya Serikali
      za Mtaa pale tu malipo ya fidia hayakulipwa kwa wakati.</li>
    <li>Kwa ajili ya ukadiriaji wa riba kwenye fidia inayotakiwa “kulipwa kwa wakati”
      maana yake ni kulipa fidia katika kipindi cha miezi sita baada ya ardhi inayohusika
      kutwaliwa au hakimiliki kubatilishwa.</li>
    <li>Endapo kiwango cha fidia hakilipwi miezi sita (6) baada ya ardhi kutwaliwa au
      hatimiliki kubatilishwa riba italipwa kwa wastani wa asilimia ya riba inayolipwa
      na Benki za kibiashara kwenye akiba za muda maalum hadi fidia itakapolipwa.
    </li>

  </ol>
  <h4>Kupewa Taarifa ya Kudai Fidia</h4>

  <p>Chini ya Sheria ya Ardhi ya Vijiji, Kamishna atatoa taarifa, kwa kutumia fomu iliyoko
    katika Jedwali la Kwanza lililopo ndani ya Sheria ya Kijiji ya mwaka 1999 kwa
    Halmashauri ya Kijiji na watu wote wanaokalia ardhi yenye Hakimiliki ya Kimila
    au hakimiliki isiyo asili kwenye eneo la ardhi linalohusika na taarifa ya kuhawilisha
    ardhi ya kijiji; au kwa kadiri itakavyokuwa, taarifa ya kutangaza ardhi yenye
    madhara katika Halmashauri ya Kijiji na watu wote waliotajwa katika kanuni hii
    walete madai yao ya fidia</p>

  <h4>Madai ya Fidia</h4>
  <p>Madai ya fidia yatawasilishwa kwa fomu maalum katika kipindi kisichopungua siku
    sitini baada ya kupokelewa taarifa ya kutwaliwa kwa ardhi. Kwa mujibu wa Sheria
    ya Ardhi ya Vijiji, afisa mteule wa kijiji ambacho ardhi yake imetolewa taarifa
    ya kutwaliwa au kutangazwa, atalazimika kusaidia Kijji watu wanaokalia maeneo
    ambayo yametolewa matangazo namna ya kuandaa na kuwasilisha madai ya fidia.</p>

  <h4>Kukubali Madai ya Fidia</h4>
  <p>Kamishna, katika kipindi kisichozidi siku tisini kutoka tarehe ya madai yalipowasilishwa,
    ataamua ama ayakubali au ayakatae maombi hayo au sehemu yake. Endapo Kamishna
    atakubali madai yoyote ya fidia yaliyowasilishwa kulingana na kanuni, basi atatoa
    taarifa kwa Waziri. Katika kipindi kisichopungua siku ishirini na moja tangu
    Waziri kupokea taarifa, Kamishna atafanya utaratibu wa kumwezesha mdai alipwe
    fidia.
  </p>

  <h4>Usuluhishi Kuhusu Madai ya Fidia</h4>
  <p>Hatua ya usuluhishi hutokea iwapo Kamishna wa ardhi hatakubali madai ya fidia yaliyofikishwa
    mbele yake na mdai. Endapo hali hii itatokea, Kamishna na mdai watalazimika kufanya
    maafikiano ya kupata msuluhishi wa madai. Kiutaratibu, Waziri wa Ardhi atamteua
    msuluhishi wa madai hayo kwa ajili ya usuluhishi.</p>

  <p>Kufuatia hatua ya usuluhishi kufanyika kwa mafanikio, msuluhishi atapeleka taarifa
    ya upatanisho kwa Waziri, na Kamishna katika kipindi cha siku ishirini na moja
    tangu Waziri apokee taarifa kutoka kwa msuluhishi, atafanya utaratibu wa kumwezesha
    mdai alipwe fidia.</p>

  <p>Endapo msuluhishi, baada ya siku zisizopungua tisini za majadiliano kati ya pande
    husika, atashindwa kuzisaidia pande hizo mbili kufikia makubaliano katika suala
    la madai ya fidia au endapo pande zote husika au upande mmojawapo hautaki kupeleka
    suala la madai kwa msuluhishi, basi suala hilo litapelekwa kwenye Mahakama yenye
    mamlaka.
  </p>

  <h4>Namna za Kufidia</h4>
  <p>Kwa mujibu wa Sheria ya Utwaaji wa Ardhi ya mwaka 1967, Sheria ya Ardhi ya Mwaka
    1999 na Sheria ya Ardhi ya Vijiji ya mwaka 1999, fidia inaweza kutolewa kwa namna
    au mojawapo ya namna zifuatazo:–</p>
  <ol type="i">
    <li>Ardhi inayofanana kwa ubora, ukubwa na uwezo wa kuzalisha kama ardhi iliyopotea;
    </li>
    <li>Jengo linalofanana kwa ubora, ukubwa na matumizi kama jengo lililopotea;
    </li>
    <li>Mimea na miche;</li>
    <li>Fursa ya kutumia mali za jumuiya;</li>
    <li>Kiasi cha fedha sawa na thamani ya uboreshaji usiohamishika wa ardhi iliyohawilishwa
      au ardhi iliyotangazwa kuwa ardhi yenye madhara, au malipo ya fidia kwa kupunguza
      eneo la ardhi ama kwa upotevu au uharibifu wa ardhi ambayo inaweza kutumika
      kuzalisha, au malipo kwa ajili ya usumbufu uliosababishwa na uhawilishaji wa
      ardhi au ardhi kutangazwa kuwa ardhi yenye madhara;</li>
    <li>Kupewa mara kwa mara nafaka na vyakula vingine mbalimbali kwa kipindi kitakachowekwa;
    </li>
    <li>Namna nyingine za fidia zinazoweza kukubalika kati ya mdai na Kamishna.</li>
  </ol>

  <img src="images/11-04.png" class="img-responsive center-block" alt="Namna za Kufidia">






  </li>

  </ol>

  <h4>Matumizi ya Ardhi katika uzalishaji endelevu .</h4>
  <p>Aina hizi za fidia ni muhimu sana kuzitambua kutokana na ukweli kwamba, sio kila
    ardhi inayotwaliwa itafidiwa kwa kulipwa fedha. Kwa maana hiyo, ni muhimu sana
    kwa wanajamii kutambua aina zingine za fidia zitolewazo au zinazoweza kutolewa.</p>


  <h3>Sehemu ya Tano - Utatuzi wa Migogoro ya Ardhi</h3>
  <div class="callout callout-info">
    <h3>
      Jinsi ya Kuendesha
    </h3>
    <p> Mwezeshaji wagawe washiriki katika makundi matatu tu na kila kundi wafanye yafuatayo;</p>
    <ol type="1">
      <li>Kundi la kwanza lieleze kwa kina;
        <ol type="a">
          <li>Migogoro ya ardhi maana yake ni nini</li>
          <li>Chanzo cha migogoro ya ardhi ni nini (kwa nini kuna migogoro mingi ya ardhi)</li>
        </ol>
      </li>

      <li>Kundi la pili lieleze;
        <ol type="a">
          <li>Ni vyombo vipi vinavyohusika na utatuzi wa migogoro ya ardhi?</li>
          <li>Majukumu ya baraza la ardhi la kijiji ni yepi?</li>
          <li>Baraza la ardhi la kijiji linapaswa kuwa na wajumbe wangapi? Idadi ya wanawake
            inapaswa kuwa wangapi?</li>
        </ol>
      </li>

      <li>Kundi la tatu lieleze;
        <ol type="a">
          <li>Njia zipi zimekuwa zikitumika zaidi kutatua migogoro ya ardhi katika eneo
            lenu (kijiji, mtaa, kata au wilaya)</li>
          <li>Yepi ni madhara yatokanayo na migogoro ya ardhi? (Kiuchumi, Kisiasa, na
            Kijamii)
          </li>
        </ol>
      </li>
    </ol>
  </div>

  <div class="callout callout-default">
    <h3>Mchango wa Mwezeshaji</h3>
    <p>Mwezeshaji fafanua kuwa kuna vyombo mbalimbali vilivyoanzishwa kisheria kushughulikia
      utatuzi wa migogoro ya ardhi kama inavyooneshwa hapo chini.</p>
  </div>

  <h3>Baraza la ardhi la kijiji</h3>
  <p>Hili ni baraza la chini kabisa katika utatuzi wa migogoro ya ardhi katika ngazi
    ya kijiji. Baraza la Ardhi la Kijiji limeundwa chini ya Sheria ya Utatuzi wa
    Migogoro ya Ardhi ya Mwaka 2002. Baraza hili linaundwa na wajumbe (7) kati ya
    hao watatu (3) lazima wawe ni mwanawake. Wajumbe wote wa Baraza la Ardhi la Kijiji
    huteuliwa na Halmashauri ya Kijiji na kuthibitishwa na Mkutano Mkuu wa kijiji.</p>

  <h3>Sifa za Wajumbe wa Baraza la Ardhi la Kijiji</h3>
  <p>Sifa za wajumbe wa Baraza la Ardhi la Kijiji ni kama ifuatavyo:-</p>
  <ol type="a">
    <li>Mjumbe awe mkazi wa kijiji husika,</li>
    <li>Asiwe mbunge,</li>
    <li>Asiwe hakimu mwenye mamlaka katika wilaya ambamo Baraza hili linafanya kazi,</li>
    <li>Awe na umri kuanzia miaka kumi na nane (18),</li>
    <li>Asiwe mwenye matatizo ya akili,</li>
    <li>Asiwe aliyewahi kutiwa hatiani kwa kosa la jinai kuhusiana na kukosa uaminifu
      au kosa la kimaadili,</li>
    <li>Raia wa Tanzania;</li>
    <li>Asiwe kiongozi katika ngazi yeyote ya Kijiji.</li>
  </ol>
  <p>Mtu yeyote mwenye sifa lakini akakosa sifa hizo hapo juu wakati akiwa tayari ni
    mjumbe, atakoma mara moja kuwa mjumbe baada ya kumaliza mashauri aliyokuwa anayashughulikia.
  </p>

  <h3>Mamlaka ya Baraza la Ardhi la Kijiji</h3>
  <p>Baraza limepewa mamlaka ya kusuluhisha migogoro ya ardhi kwa kuzingatia:-</p>
  <ol type="a">
    <li>Misingi yoyote ya kimila ya usuluhishi.</li>
    <li>Misingi ya haki asilia kadiri inavyowezekana iwapo misingi ya usuluhishi ya kimila
      haitoshelezi.
    </li>
    <li>Misingi yote ya haki asili na uzoefu wa usuluhishi unaotokana na mafunzo ya wajumbe
      ambayo wameyapata.</li>
  </ol>

  <h3>Misingi ya Utoaji Haki</h3>
  <p>Misingi ya utoaji haki haki katikak Baraza la Ardhi la Kijiji ni misingi ya haki
    ya asilia. Misingi ya haki ya asili ni pamoja na;-</p>
  <ol type="a">
    <li>Kusikiliza na kumpa mhusika nafasi ya kutoa utetezi wake kabla ya kutoa uamuzi,</li>
    <li>Mwamuzi asishiriki katika kusikiliza na kutoa uamuzi kwenye shauri ambalo ana
      maslahi.
    </li>
    <li>Sababu za kufikia uamuzi wowote ziainishwe bayana katika uamuzi.</li>
  </ol>
  <p>Katika kutatua migogoro, Baraza la Ardhi la Kijiji halifungwi na kiwango cha thamani
    ya ardhi, mamlaka yake ni ardhi iliyo ndani ya mipaka ya kijiji husika.</p>

  <h4>Watumiaji wa Baraza la Ardhi la Kijiji</h4>
  <p>Mtu yeyote ambaye ni mwanakijiji, au anayefanya kazi katika kijiji au kwenye halmashauri
    ya kijiji au taasisi isiyo ya kijiji ndani ya kijiji au mtu anayehusika na makubaliano
    yeyote kati ya kijiji na kijiji au kati ya wafugaji na wakulima kuhusu matumizi
    ya ardhi kama wana mgogoro dhidi ya mtu mwingine yeyote kati ya waliotajwa hapo
    anaweza kutumia huduma za Baraza.</p>


  <h4>Baraza la Kata</h4>
  <p>Baraza la Kata lilianzishwa na Sheria ya Mabaraza ya Kata mwaka 1985, Sheria Namba
    7 ya Mwaka 1985, ili kusaidia kutatua migogoro mbalimbali ya kijamii inayotokea
    katika kata husika. Baada ya Sheria ya Ardhi ya Kijiji ya Mwaka 1999 na baadaye
    Sheria ya Utatuzi wa Migogoro ya Ardhi ya Mwaka 2002 ilionekana ni vyema kuliongezea
    mamlaka baraza hili ili pia liweze kusikiliza mashauri ya ardhi.</p>

  <h4>Mamlaka ya Baraza la Kata</h4>
  <p>Kwa mujibu wa Sheria ya Utatuzi wa Migogoro ya Ardhi ya mwaka 2002, Baraza la Kata
    limepewa mamlaka ya kusikiliza na kutatua migogoro ya ardhi yaliyotokea katika
    kata husika. Uwezo wa Baraza la Kata kusikiliza migogoro ya ardhi kulingana na
    kiwango cha juu cha thamani ya ardhi kinachowekwa na kanuni za Sheria ya Utatuzi
    wa Migogoro kulingana na wakati husika. Hadi mwaka 2015 Baraza la Kata lilikuwa
    na uwezo wa kusikiliza mashauri ya ardhi yenye thamani ya ardhi isiyozidi milioni
    tatu za kitanzania (Tshs. 3,000,000/=).</p>


  <h4>Wajumbe wa Baraza la Kata</h4>
  <p>Wajumbe wa Baraza la Kata hawapaswi kupungua wanne na wasizidi wanane na watatu
    kati yao lazima wawe wanawake. Kila baraza linapokaa ni lazima kuwe na wajumbe
    wasiopungua watatu na kati yao awepo mwanamke angalau mmoja.</p>

  <h4>Misingi ya Utoaji Haki katika Baraza la Kata</h4>
  <p>Baraza hili pamoja na kazi nyingine linasuluhisha migogoro ya ardhi kwa kufuata
    mila na desturi za mahali pale, kanuni za haki asilia na kanuni au taratibu ambazo
    wajumbe wamefundishwa katika mafunzo yao. Kama upande haukuridhika basi hukata
    rufaa ndani ya siku 45 baada ya uamuzi kutolewa kwenye Baraza la Ardhi na Nyumba
    la Wilaya. Katika hili, wakili haruhusiwi kuwakilisha wateja wake.</p>

  <h4>Baraza la Ardhi na Nyumba la Wilaya na Mamlaka ya Baraza la Ardhi na Nyumba la
    Wilaya
  </h4>
  <p>Kwa mujibu wa Sheria ya Utatuzi wa Migogoro ya Ardhi ya mwaka 2002, Baraza la Ardhi
    na Nyumba la Wilaya limepewa mamlaka ya kusikiliza na kutatua migogoro ya ardhi
    yenye thamani inayozidi milioni tatu.</p>

  <p>Baraza linaongozwa na mwenyekiti ambaye huteuliwa na waziri ambaye lazima awe mhitimu
    wa shahada ikiwa ni pamoja na kufunzu mafunzo ya sheria kwa vitendo. Hali kadhalika,
    Baraza linakuwa na wazee wa baraza saba ambao huteuliwa na waziri baada ya kushauriana
    na mkuu wa mkoa.</p>

  <h4>Sifa za Mzee wa Baraza</h4>
  <p>Ili mtu aweze kuteuliwa kuwa mzee wa Baraza ni sharti:</p>
  <ol type="a">
    <li>awe mkazi wa eneo lile,</li>
    <li>awe na akili timamu, </li>
    <li>awe ni raia wa Tanzania, </li>
    <li>asiwe mtu aliyekwisha kutiwa hatiani kwa kosa la jinai</li>
  </ol>

  <h4>Mamlaka ya Baraza</h4>
  <p>Katika kuendesha mashauri Baraza huongozwa na Mwenyekiti akisaidiwa na wazee wawili
    wa baraza. Baraza lina uwezo wa kusikiliza shauri la ardhi ambalo thamani yake
    hupangwa kupitia kanuni za kisheria ambazo kulingana na muda. Hivyo, ni vizuri
    kufahamu kupitia baraza lenyewe uwezo wa baraza kifedha katika kutatua migogoro
    kulingana na wakati husika.</p>

  <p>Baraza pia lina mamlaka ya kusikiliza rufaa, kufanya mapitio na usimamizi wa maamuzi
    yanayotolewa na Baraza la Kata.</p>

  <h4>Muda wa Wajumbe Kutumika</h4>
  <p>Mwenyekiti pamoja na wajumbe wa baraza hudumu kwa kipindi cha miaka mitatu na wanaweza
    kuteuliwa tena.</p>

  <h4>Lugha ya Baraza</h4>
  <p>Lugha ya baraza ni ama Kiswahili au kiingereza kama mwenyekiti atakavyoona inafaa.
    Hata hivyo kumbukumbu za baraza huandikwa katika lugha ya Kiingereza. Katika
    baraza hili, mawakili wanaruhusiwa kusimamia mashauri ya wateja.</p>

  <h4>Rufaa Kutoka Baraza la Ardhi na Nyumba</h4>
  <p>Mtu asiporidhika na uamuzi wa Baraza hili basi atakata rufaa katika Mahakama Kuu
    yoyote au Mahakama Kuu Kitengo cha Ardhi, ndani ya siku 60 baada ya uamuzi wa
    baraza kutolewa.</p>

  <h4>Mahakama Kuu na Mahakama Kuu</h4>
  <p>Kitengo cha Ardhi katika Mahakama Kuu ni kitengo maalumu kinachosikiliza mashauri
    ya ardhi. Hata hivyo, kwa kuwa migogoro ya ardhi ni mingi na kasi ya uanzishwaji
    wa Mahakama Kuu kitengo cha ardhi ilikuwa ndogo, Jaji Mkuu kwa kutumia mamlaka
    yake akaruhusu Mahakama Kuu zingine ziwe na uwezo wa kusikiliza migogoro ya ardhi.
  </p>

  <h4>Mamlaka ya Mahakama Kuu</h4>
  <p>Katika kusikiliza mashauri ya ardhi, Mahakama Kuu Kitengo cha Ardhi na Mahakama
    zingine kuu zina mamlaka ya kusikiliza mashauri ya ardhi kama ifuatavyo;</p>
  <ol type="a">
    <li>Kusikiliza migogoro ya ardhi ya thamani inayozidi milioni arobaini kwa mali inayohamishika,
      na milioni hamsini kwa mali isiyohamishika.</li>
    <li>Kusikiliza migogoro ya ardhi kwa mujibu wa Sheria ya Uwekezaji ya mwaka 1997,
      Sheria ya Ardhi ya mwaka 1999, Sheria ya Utwaaji Ardhi ya mwaka 1967 na kwa
      mashauri yanazoihusu serikali katika masuala ya ardhi kwa mujibu wa sheria
      yoyote ile.</li>
    <li>kusikiliza rufaa zote zinazotoka katika Baraza la Ardhi na Nyumba la Wilaya.</li>
    <li>kufanya Marejeo na Mapitio ya maamuzi kwenye mashauri ya Baraza la Ardhi na Nyumba.
    </li>
    <li>kusimamia uendeshaji wa mashauri ya ardhi katika Baraza la Ardhi na Nyumba.</li>
  </ol>

  <h4>Wajumbe wa Mahakama Kuu</h4>
  <p>Katika kusikiliza migogoro ya ardhi Jaji wa Mahakama Kuu atakaa na wazee wa baraza
    wawili ambao hutoa ushauri wa kiufundi katika shauri lolote la ardhi. Hali kadharika,
    kama kuna suala linalohusu sheria za mila basi Mheshimiwa Jaji ataita ushahidi
    wa kitaalamu toka kwa yeyote anayejua mila na desturi kwa mujibu wa shauri hilo.
    Hata hivyo, Mheshimiwa Jaji, katika hatua zote hapo juu, habanwi na masharti
    ya kiufundi ya mashahidi au washauri watakaokuwepo.</p>

  <h4>Rufaa Kutoka Mahakama Kuu</h4>
  <p>Mtu asiporidhika na uamuzi wa Mahakama Kuu atakata rufaa kwenda Mahakama ya Rufani
    ya Jamhuri ya Muungano wa Tanzania.</p>

  <h4>Mahakama ya Rufani</h4>
  <p>Mahakama ya Rufani ni mahakama yenye mamlaka ya kusikiliza rufani zote zinazotoka
    kwenye Mahakama Kuu. Hii ndio mahakama ya juu kabisa kwa suala lolote la ardhi
    linalobishaniwa. Katika utendaji kazi mahakama hii inaongozwa na Sheria ya Mahakama
    ya Rufani ya mwaka 1979 na Kanuni za Mahakama ya Rufani.</p>
  </div>


  <!-- Scripts -->
  <script src="js/jquery.min.js"></script>
  <script src="js/bootstrap.min.js"></script>
</body>

</html>
