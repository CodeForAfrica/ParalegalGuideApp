<html lang="sw">

<head>
  <meta charset="utf-8">
  <meta http-equiv="x-ua-compatible" content="ie=edge">
  <title>SURA YA KUMI NA NNE | Uongozi na Utawala</title>
  <meta name="description" content="">
  <meta name="viewport" content="width=device-width, initial-scale=1">

  <link rel="stylesheet" href="css/bootstrap.css">
  <link rel="stylesheet" href="css/main.css">
</head>

<body>
  <h1>SURA YA KUMI NA NNE
    <small>Uongozi na Utawala</small>
  </h1>
  <p>
    <strong>Sehemu ya Kwanza: Utunzaji Wa Kumbukumbu Na Utawala Wa Ofisi</strong>
  </p>

  <div class="callout callout-secondary">
    <h3>
      Utangulizi
    </h3>
    <p>Uendeshaji wa tasisis yoyote unahitaji rasimali mbalimbali zikiwamo Kumbukumbu,
      Watumishi, Majengo/ofisi, Wateja, Mtaji/fedha na Vitendea kazi. Pamoja na umuhimu
      wa kila rasilimali kama tulivyo zitaja hapo juu katika maada hii tutaongelea
      utunzaji wa kumbukumbu katika uendeshaji wa taasisi yoyote.</p>
    <p>Kumbukumbu ni uti wa mgongo wa taasisi yoyote ile. Pia ni damu na mishipa ya
      kusafirishia taarifa ndani na nje ya taasisi. Hutumika kuweka taarifa za kazi
      za kila siku, mipango na mikakati ya taasisi. Mifumo mizuri ya utunzaji kumbukumbu
      katika taasisi inasaidia katika suala zima la uwajibikaji na uwazi. Kila msaidizi
      wa kisheria anahitajika kufuata taratibu zinazoongoza shughuli za utunzaji
      kumbukumbu katika utekelezaji wa majukumu yake ya kila siku, utoaji maamuzi,
      taratibu za kazi na katika mahusiano na taasisi nyingine na watu binafsi.</p>
  </div>

  <div>
    <h2>A. Utunzaji wa Kumbukumbu</h2>
    <p>Kila taasisi inahitaji kumbukumbu katika kazi zake za kila siku na ustawi wake.
      Kumbukumbu hizi ni pamoja na: barua, taarifa za taasisi, ramani, orodha ya
      uandikishaji, taarifa za kibenki n.k. </p>

    <div>
      <h2>Sehemu ya Kwanza: Utunzaji Wa Kumbukumbu Na Utawala Wa Ofisi</h2>
      <h3>
        Kumbukumbu ni nini?
      </h3>
      <p>Ni taarifa
        <ul>
          <li>Iliyopokelewa, iliyotumwa au iliyoandaliwa na taasisi husika,</li>
          <li>Inakuwa katika muundo wa karatasi au ki-elektroniki,</li>
          <li>Hutumika katika kuendeshea shughuli za taasisi,</li>
          <li>Huhifadhiwa kama ushahidi au kwa matumizi ya ofisi.</li>
        </ul>
      </p>
      <h3>
        Aina za Kumbukumbu
      </h3>
      Kumbukumbu zimeainishwa kwa kuzingatia mambo yafuatayo:
      <ol type="i">
        <li>Muundo
          <p>
            Muundo unazingatia namna kumbukumbu ilivyoandaliwa na inavyopatikana. Kwa hiyo kuna
            aina mbili za muundo wa kumbukumbu kama zinavyoonekana hapa chini:
            <ul>
              <li>Zilizoandaliwa kwa kutumia karatasi, na</li>
              <li>Za kielektroniki.</li>
            </ul>
          </p>
        </li>

        <li>Unyeti/Umuhimu
          <p>Hapa kinachoangaliwa ni taarifa iliyoko katika kumbukumbu husika kama inahitaji
            uangalizi au ulinzi wakati inaandaliwa au wakati wa kuitumia. Suala la
            kujiuliza hapa ni kwamba, endapo itasomwa na mtu asiyekusudiwa itakuwa
            na madhara yoyote? Kama madhara yatakuwepo ni kwa kiasi gani? Kwa hiyo,
            kwa kuzingatia unyeti wa kumbukumbu tunakuwa na aina zifuatazo katika
            kupanga unyeti wa kumbukumbu:</p>
          <ul type="square">
            <li>Siri kuu
              <p>Hizi ni taarifa zinazohitaji ulinzi wa hali ya juu kwani kuonekana/kujulikana
                kwake na mtu asiyehusika kunaweza kusababisha maafa makubwa kwa taifa/
                taasisi husika. Majalada ya jinsi hii ni nadra kupatikana katika
                ofisi za kawaida bali katika ofisi kuu, kama vile Ofisi ya Rais,
                Ofisi za Kamanda Mkuu wa Polisi, Ofisi za Wakurugenzi, n.k Taarifa
                hizi ni pamoja na zile zinazohusu:
                <ol>
                  <li>Mipango mikuu ya taasisii,</li>
                  <li>Mipango mikakati muhimu ya taasisi,</li>
                  <li>Mipango ya taasisi ambayo haijakamilika,</li>
                  <li>Mikataba ya taasisi, n.k.</li>
                </ol>
              </p>
              <p>Pamoja na utunzaji, usafirishaji pia wa taarifa hizi hutumia vifaa
                kama masanduku yenye kufungwa na ufunguo.</p>
            </li>
            <li>Siri sana
              <p>Hizi ni taarifa ambazo zinahitaji usalama na endapo zitajulikana na
                mtu asiyehusika kunaweza kutokea madhara makubwa ama kuhatarisha
                usalama wa taifa au taasisi husika. Mfano: Taarifa kuhusu ulinzi
                na usalama wa nchi, mipango ya usalama wa kimataifa na dharura, taarifa
                za kikachero kuhusu hali ya kisiasa, taarifa binafsi za mteja, wosia
                n.k.
              </p>
              <p>Usafirishaji wa taarifa za jinsi hii ndani ya taasisi hutumia bahasha
                mbili na ikiwa ni nje ya ofisi kisanduku chenye kufuli na funguo
                hutumika.
              </p>
            </li>
            <li>Siri
              <p>Ni taarifa za kiofisi zinazohitaji usalama ili asiyehusika asiweze
                kuzijua. Taarifa hizi zikijulikana kabla ya muda wake, huweza kuleta
                madhara au mtafaruku kiutawala. Mfano: taarifa za kikachero, taarifa
                za siri za kila mwaka, kupandishwa cheo, kuteuliwa kuwa mkuu wa kitengo,
                barua ya onyo, kufukuzwa kazi, kushushwa cheo, taarifa za wateja,
                jalada la kesi mahakamani, hukumu kabla ya kusomwa, miswada kabla
                ya kufikishwa kwa wadau n.k. taarifa za namna hii husafirishwa nje
                ya taasisi kwa kutumia bahasha mbili na ikiwa ndani ya ofisi, bahasha
                moja hutumika.</p>
            </li>
            <li>Wazi
              <p>Hizi ni taarifa kuhusu utendaji kazi wa kila siku katika taasisi na
                majalada yake hubebwa wazi yakisafirishwa kutoka ofisi moja kwenda
                nyingine ndani ya taasisi. Hii haimaanishi kwamba kila mtu anaweza
                kuyafikia bali wale watakaokuwa wanahusika kuyafanyia kazi. Mfano
                wa taarifa hizi ni kama: taarifa ya mwaka ya utendaji kazi, maombi
                ya vifaa vya kazi, madai ya fedha, mihutasari ya vikao vya kamati
                za uendeshaji n.k.</p>
            </li>
          </ul>
        </li>
        <li>Umaalumu Katika muainisho huu kinachozingatiwa ni aina ya taaluma inayofanywa
          na kusababisha kumbukumbu husika kuzaliwa. Hivyo, kuna aina kama:
          <ol>
            <li>Kumbukumbu za kitabibu</li>
            <li>Kumbukumbu za kisheria</li>
            <li>Kumbukumbu za ardhi</li>
            <li>Kumbukumbu za kifedha</li>
            <li>Kumbukumbu za watumishi, n.k</li>
          </ol>
        </li>
        <li>Umiliki
          <p>Pia aina za kumbukumbu zimegawanywa kwa kuzingatia umiliki kama ifuatavyo:
            <ol>
              <li>Kumbukumbu za kiofisi
                <p>Hizi ni kumbukumbu zinazohusiana na masuala ya kiutendaji katika
                  ofisi, na ni mali ya ofisi husika.</p>
              </li>
              <li>Kumbukumbu binafsi
                <p>Kumbukumbu za namna hii humilikiwa na watu binafsi. Mfano wa kumbukumbu
                  hizi ni pamoja na vyeti vya ndoa, vyeti vya kuzaliwa, vyeti vya
                  kuhitimu masomo, hati ya kusafiria n.k.</p>
              </li>
            </ol>
          </p>
        </li>
      </ol>

      <h3>
        Vyanzo Vya Kumbukumbu
      </h3>
      <p>Katika taasisi yoyote ile, kumbukumbu hutokana na kazi za kila siku zinazofanyika
        katika ofisi husika. Baadhi ya vyanzo hivyo ni pamoja na:
        <ul>
          <li>Nyaraka ziingiazo ofisini</li>
          <li>Sera ziandaliwazo</li>
          <li>Shughuli za kibenki</li>
          <li>Mihutasari ya vikao</li>
          <li>Maandiko mradi</li>
          <li>Bajeti</li>
          <li>Taarifa za Kifedha</li>
          <li>Taarifa za Mapato na Matumizi</li>
          <li>Regista za wateja</li>
          <li>Huduma za kisheria</li>
          <li>Unasihi</li>
          <li>Ushauri</li>
          <li>Taarifa za mikutano</li>
          <li>Hukumu</li>
          <li>Taarifa za magazetini</li>
          <li>Miswada n.k</li>
        </ul>
      </p>

      <h3>
        Kumbukumbu katika taasisi
      </h3>
      Kukumbukumbu katika taasisi yoyote ile hutumika katika maeneo yafuatayo:
      <ol type="i">
        <li>Rasilimali watu
          <ul>
            <li>kupandisha watumishi vyeo,</li>
            <li>kutoa adhabu,</li>
            <li>Kupongeza watumishi</li>
            <li>Kuendeleza watumishi n.k</li>
          </ul>
        </li>
        <li>Fedha
          <ul>
            <li>o Kusimamia mapato na matumizi ya ofisi</li>
          </ul>
        </li>
        <li>Manunuzi
          <ul>
            <li>o Kusimamia kanuni na taratibu za manunuzi katika taasisi</li>
          </ul>
        </li>
        <li>Utawala
          <ul>
            <li>Kanuni, sheria, miongozo na taratibu zote zinazoongoza utendaji katika
              taasisi
            </li>
          </ul>
        </li>
        <li>Huduma za Kisheria
          <ul>
            <li>Ushauri</li>
            <li>Unasihi</li>
          </ul>
        </li>
        <li>Kujitathmini</li>
        <li>Kutoa hukumu</li>
        <li>Kukata rufaa</li>
        <li>Kushawishi</li>
        <li>Kujenga hoja</li>
        <li>Kuandaa ushahidi</li>
      </ol>

      <h3>
        Mifumo ya Utunzaji Kumbukumbu
      </h3>
      <p>Kumbukumbu huhifadhiwa katika majalada na kupangwa kuzingatia mfumo husika.
        Kila mfumo wa kutunza kumbukumbu una hasara na faida zake. Mifumo inayotumika
        ni pamoja na ifuatayo:</p>
      <h4>
        Mfumo wa Kialfabeti
      </h4>
      <p>Hii ni aina ya mfumo wa utunzaji kumbukumbu ambao hutumia alfabeti katika kupanga
        majalada ya watu au watumishi. Ni mfumo wa utunzaji kumbukumbu unaotumika
        kwa kiasi kikubwa ukilinganishwa na mifumo mingine. Kinachoangaliwa hapa
        ni herufi za jina au neno la kwanza la jalada. Kila alfabeti inakuwa na sehemu
        yake ya kuhifadhia majalada yanayoendana nayo, kuanzia A mpaka Z kama inavyoonekana
        hapa chini.</p>

      <h5>A B C D</h5>
      <p>Aaron Daria, Benny Dorothy, Bright Ashton, Carlos Elvis, Charles Mwinyi, Damas,
        etc
      </p>
      <img src="images/14-01.png" class="img-responsive center-block" alt="A B C D">
      <h5>E F G H</h5>
      <p>Elias Janeth, Fabian Mosha, Gabriel Anastazia, Gervas Mary, Herman Evelyne,
        Hosea Judith, etc.</p>
      <img src="images/14-02.png" class="img-responsive center-block" alt="E F G H">
      <h4>
        Mfumo wa Kinamba
      </h4>
      <p>Huu ni mfumo unaotumia namba katika kupanga majalada yake. Mfumo huu hutumika
        pale ambapo namba ni sehemu ya kumbukumbu husika au pale namba inapotumika
        kuwezesha upangaji wake. Inapotokea kuwa namba ni sehemu ya kumbukumbu; basi
        namba husika zitatumika katika mfumo huo. Endapo namba zitatumiwa kuwakilisha
        taarifa zilizoko katika jalada, basi ni lazima zibainishe somo husika. Kwa
        mfano:
      </p>
      <code>
        001-100 : HUDUMA ZA KISHERIA
        101-200 : KESI
        201-300 : UTAWALA
      </code>
      <table class="table table-bordered">
        <thead>
          <th>001 - 100</th>
          <th>101 - 200</th>
          <th>201 - 300</th>
        </thead>
        <tbody>
          <tr>
            <td>HUDUMA ZA KISHERIA</td>
            <td>KESI</td>
            <td>UTAWALA</td>
          </tr>
        </tbody>
      </table>
      <h4>
        Mchanganyiko wa Alfabeti na Namba
      </h4>
      <p>Wakati mwingine majalada yanaweza kupangwa kwa kutumia mchanganyiko wa namba
        na alfabeti kwa pamoja. Mpangilio huu hutumia ―codes― ambazo hutoa taarifa
        kuhusu kilichomo ndani ya jalada. Mfumo huu umegawanyika katika sehemu mbili
        majalada ya somo na majalada ya majina (watumishi). Majalada ya watumishi
        hupangwa kialfabeti kulingana na majina yanavyotamkwa na kuandikwa. Mfano
        wa mfumo huu ni kama inavyoonekana hapa chini.</p>
      <img src="images/14-03.png" class="img-responsive center-block" alt="Mchanganyiko wa Alfabeti na Namba">
      <h4>
        Kijiografia
      </h4>
      <p>Baadhi ya kumbukumbu hupangika vizuri kwa kutumia majina ya sehemu. Kwa mfano,
        unaweza kuanza na jina la mkoa ambako kutakuwa na majalada yote kutoka mkoa
        husika, zikafuatia wilaya zilizoko mkoani huko baadaye tarafa na hatimaye
        kata za tarafa hiyo. Mfumo wa namna hii huitwa wa kijiografia.</p>
      <img src="images/14-04.png" class="img-responsive center-block" alt="Kijiografia">
      <h4>
        Kutumia Tarehe
      </h4>
      <p>Ni mfumo wa utunzaji kumbukumbu unaopanga majalada kwa kuzingatia tarehe ambazo
        kumbukumbu hizo zimeandaliwa ama kupokelewa. Kwa hiyo, mpangilio hufuata
        mwaka, mwezi na tarehe ya siku husika.</p>
      <img src="images/14-05.png" class="img-responsive center-block" alt="Kutumia Tarehe">
      <p>Wasaidizi wa Kisheria wanahitaji kujua namna ya kuandaa na kuitumia mifumo
        hii ipasavyo katika uendeshaji bora wa ofisi.</p>
      <h3>
        Upangaji wa Kumbukumbu
      </h3>
      <p>Wakati wa kupanga kumbukumbu, wasaidizi wa kisheria wanatakiwa kuhakikisha
        kuwa kumbukumbu zote zinazohusiana na kesi husika zinatunzwa pamoja katika
        jalada moja. Kumbukumbu ni vyema zitunzwe kwa usalama katika jalada zikiwa
        zimefungwa kwa kutumia kamba maalum. Zinatakiwa kupangwa kuanzia kumbukumbu
        ya zamani (chini) zikifuatana kulingana na zilivyoingia mpaka ya mwisho (iliyopokelewa
        karibuni –mpya) ambayo itakuwa juu kabisa. Inapotokea kumbukumbu haiwezi
        kuwekwa kwenye jalada, pengine kwa sababu ya ukubwa wake, basi barua inayohusiana
        na kumbukumbu hiyo iwekwe kwenye jalada kwa kuonesha iliko kumbukumbu husika.
        Kisha kumbukumbu iwekwe kwenye kabati ikionesha jalada na namba ya ukurasa
        ilipotakiwa kuwekwa ili kurahisisha uoanishaji wa hizo kumbukumbu.</p>
      <h3>
        Kwanini tunatunza kumbukumbu?
      </h3>
      <ol type="i">
        <li>Ni hitaji la kisheria (Waraka wa kumbukumbu namba 3 wa mwaka 2002);</li>
        <li>Vyombo vya serikali ni lazima viweze kupata taarifa zote muhimu zinazohitajika
          katika utoaji wa huduma katika hali ya uwajibikaji;</li>
        <li>Kuhakikisha utoaji wa huduma unakuwa wa ufanano;</li>
        <li>Kuwa na mwendelezo wa kumbukumbu hata panapotokea janga la kuziangamiza;</li>
        <li>Kulinda maslahi ya taasisi, watumishi, wateja na wadau wa sasa na baadaye;</li>
        <li>Kuhifadhi shughuli, maendeleo na mafanikio ya taasisi.</li>
      </ol>
      <h3>
        Umuhimu wa Utunzaji Kumbukumbu kwa Wasaidizi wa Kisheria
      </h3>
      <ol type="I">
        <li>Wasaidizi wa Kisheria wanahitaji kujua mambo yote yahusuyo utunzaji kumbukumbu
          ili kurahisisha utendaji wa kazi zao za kila siku. Wanahitaji kujua namna
          ya kuzitambua kumbukumbu, kufungua majalada mapya, kushughulikia nyaraka
          ziingiazo na zitokazo nje ya taasisi, kuzihifadhi na pia kujua namna ya
          kuzitafuta pale zinapohitajika. Pia kujua namna ya kuchukua tahadhari za
          kiusalama katika kuzilinda na kuzihifadhi.</li>
        <li>Wasaidizi wa Kisheria wanatakiwa kujua namna ya kumsaidia mteja kutoa taarifa
          sahihi kwa namna inayotakiwa na ya kiutaalamu kwa kujaza fomu ya maelezo
          iliyoandaliwa vizuri kuchukua taarifa zote muhimu.</li>
        <li>Wasaidizi wa Kisheria wanatakiwa kujua taratibu za kufungua jalada kwa kila
          lalamiko linalotakiwa kufanyiwa kazi, jinsi ya kuandaa malalamiko (petitions),
          hati ya kiapo (affidavit) na maandishi ya matamko ya kiapo (sworn declaration),
          kuwasiliana na mteja kwa hatua zilizochukuliwa pamoja na miadi.</li>
        <li>Kumbukumbu sahihi juu ya kazi au matendo ya wasaidizi wa kisheria zitasaidia
          katika dhana ya uwazi na uwajibikaji na hivyo kuwawezesha walioko juu kujua
          utendaji wao wa kazi na endapo kutakuwa na tatizo, kutoa msaada unaostahili.</li>
        <li>Kumbukumbu zikitunzwa ipasavyo husaidia kupatikana kwa taarifa zitakazosaidia
          kufikia maamuzi sahihi juu ya kesi mbalimbali zilizowafikia wasaidizi wa
          kisheria. Matokeo ya maamuzi sahihi ni kujenga imani ya wananchi kwa ofisi
          husika pamoja na watendaji wake.</li>
        <li>Kumbukumbu ni muhimu kwa Wasaidizi wa Kisheria kwa kusaidia ushawishi na</li>
        <li>Maandiko miradi. Kwa hiyo, kumbukumbu zinatakiwa kupatikana kwa wakati sahihi,
          kwenda kwa mhusikasahihi, na kwa gharama nafuu. Pia, wasaidizi wa kisheria
          wanapaswa kuhakikisha kuwa taarifa ama kumbukumbu wanazoshughulikia zinakuwa:
          <ul>
            <li>Kamili, zinazojitosheleza,</li>
            <li>Fupi na zenye kueleweka,</li>
            <li>Zinapatikana, na</li>
            <li>Zinakuwa katika lugha rahisi inayotakiwa.</li>
          </ul>
        </li>
      </ol>
      <h3>
        Maisha ya Kumbukumbu
      </h3>
      <p> Maisha ya kumbukumbu hulinganishwa na maisha ya viumbe hai kwa maana kuwa huzaliwa,
        huishi na hufikia ukomo wa maisha (zinakufa). Zinapofikia ukomo wa maisha,
        yaani pale ambapo hazihitajiki kabisa katika matumizi ya kila siku ya ofisi,
        hutathminiwa ili kuzibaini zile zenye umuhimu wa kudumu na zile zisizokuwa
        na umuhimu wa kudumu. Kumbukumbu zinazobainika kutokuwa na umuhimu wa kudumu
        huharibiwa kwa kufuata taratibu zilizowekwa; na kwa upande mwingine zile
        zenye umuhimu wa kudumu huendelea kutunzwa sehemu salama.</p>
      <h4>
        Kumbukumbu Hai
      </h4>
      <p>
        Barua/nyaraka zinapopokelewa katika masjala (ofisi ya kumbukumbu), kumbukumbu hizi
        huwa ni hai na matumizi yake ni kama ifuatavyo:-
        <ol type="i">
          <li>Mwaka wa kwanza - hutumika mara kwa mara,</li>
          <li>Mwaka wa pili - matumizi yake ni moja ya tano au asilimia ishirini tu,</li>
          <li>Mwaka wa tatu - matumizi yake ni moja ya ishirini au asilimia tano tu.</li>
        </ol>
      </p>
      <h4>
        Kumbukumbu Tuli
      </h4>
      <p>Baada ya miaka mitatu kumbukumbu huwa tuli. Katika hatua ya kumbukumbu tuli,
        taasisi zinatakiwa kuangalia umuhimu wa kila kumbukumbu na kuamua kama zinapaswa
        kutunzwa kwa muda gani kabla ya kuziteketeza au kuzifadhi kama nyaraka zenye
        umuhimu wa pekee kihistoria au kisheria. Kwa mfano, serikalini kazi hii hufanyika
        kwa ushirikiano na wataalam wa Idara ya Kumbukumbu na Nyaraka za Taifa kutoka
        Ofisi ya Rais, Menejimenti ya Utumishi wa Umma. Hii ni kwa mujibu wa Taratibu
        za Uhifadhi na Uteketezaji wa Kumbukumbu za Mwaka 2005.</p>
      <h4>
        Kumbukumbu Ufu
      </h4>
      <p>Kumbukumbu za namna hii ni zile zisizotumika kabisa katika kazi za kila siku.
        Katika hatua hii, kumbukumbu zinatengwa katika makundi mawili. Kundi la kwanza;
        ni lile lenye kumbukumbu zisizo na umuhimu wowote ambazo huteketezwa. Kundi
        la pili; ni la kumbukumbu zenye umuhimu wa kihistoria au kisheria kama vile
        mikataba, hukumu za kesi za kipekee.</p>
      <p>Upande wa serikali, utunzaji kumbukumbu za aina hii ni wa kudumu na hapa kwetu
        Tanzania, hufanywa na Idara ya Utunzaji Kumbukumbu na Nyaraka za Taifa.</p>
    </div>

    <div>
      <h2>B. Uendeshaji wa Ofisi</h2>
      <p>Uendeshaji wa ofisi yoyote ile hutegemea sana majalada ambapo taarifa zinazohusu
        jinsi shughuli zilivyofanyika, zitakavyofanyika ama zinavyotakiwa kufanyika
        huwepo. Taratibu zote zinazoongoza kazi husika hutakiwa kufuatwa katika utendaji
        kazi. Shughuli zote zinazofanyika katika ofisi husika hujidhihirisha katika
        majalada yaliyopo. Kwa hiyo kutakuwa na barua, ripoti, vocha, mihutasari
        ya vikao, miongozo, sheria, kanuni n.k Majalada yote mapya yatafunguliwa
        na wasidizi wa kisheria kwa kuzingatia miongozo iliyopo.</p>
      <p>Aina za Majalada:
        <ul>
          <li>Siri kuu - Jalada la rangi nyekundu</li>
          <li>Siri sana - Jalada la rangi ya Kijani likiwa na Msitari mwekundu wa mshazari</li>
          <li>Siri - Jalada larangi ya Blue</li>
          <li>Wazi - Jalada la rangi ya khaki/njano/Pinki</li>
        </ul>
      </p>
      <h3>Miiko ya Utunzaji Kumbukumbu Ndani ya Jalada</h3>
      <p>Kwa utunzaji bora wa kumbukumbu, Wasaidizi wa Kisheria watapaswa kuzingatia
        yafuatayo:
        <ul>
          <li>Kutokutoa ukurasa (folio) bila kufuata taratibu.</li>
          <li>Kutokuandika ndani ya barua ambayo ni nakala halisi.</li>
          <li>Tumia utaratibu mzuri wa mawasiliano ya ndani ya jalada - tumia dokezo.</li>
          <li>Zingatia kutotekeleza maamuzi ya mdomo bila kuwepo kwa maagizo ya kimaandishi.</li>
          <li>Kutoshughulikia jalada ambalo halijaelekezwa kwako.</li>
          <li>Usipeleke jalada nje ya ofisi bila idhini maalum toka kwa uongozi.</li>
          <li>Usiache majalada ya ofisi juu ya meza bila kuyafanyia kazi kwa kuwa mtu
            anaweza kuingia na kusoma kilichopo.</li>
        </ul>
      </p>
      <h3>
        Maelekezo ya Barua /nyaraka ziingiazo Ofisini
      </h3>
      <ul>
        <li>Barua za kiofisi zipokelewe ofisini tu.</li>
        <li>Marufuku msaidizi wa sheria kupokea barua bila kuzirekodi.</li>
        <li>Usifanye maamuzi juu ya barua ambayo haikupokelewa kiofisi.</li>
        <li>Tumia rejista maalumu kurekodi barua/vitu vya thamani vilivyopokelewa.</li>
        <li>Majalada yote yenye unene wa sentimita tatu au folio 99 au umri wa miaka
          mitano (kuanzia karatasi ya mwisho ndani ya jalada husika) yafungwe.
      </ul>
      <h3>Kumbukumbu ndani ya jalada</h3>
      <p>Kumbukumbu zote zilizo ndani ya jalada zinapaswa kuwa na maelezo mafupi upande
        wa kushoto wenye makaratsi yaliyoandikwa dokezo. Kila barua/kumbukumbu inayoingizwa
        au nakala ya barua iliyotumwa nje ya ofisi iorodheshwe katika mkono wa kushoto
        kama inavyoonyeshwa hapa chini.</p>
      <img src="images/14-06.png" class="img-responsive center-block" alt="Kumbukumbu ndani ya jalada">
      <p>Namba zilizo katika dokezo‘ zitakuwa ni 1,2,3,4, n.k.b kwa kadri zitakavyoongezeka.
        Kama ilivyoelezwa hapo juu dokezo ni mawasiliano ya ndani ya ofisi husika
        kuhusiana na barua zilizoingia ndani ya jalada. Barua moja inaweza kuwa na
        dokezo moja au zaidi. Lakini kurasa ndani ya jalada (folio) zitakuwa 1, 2,
        3, 4, na kuendelea -kwa mujibu wa mfano wetu.</p>
      <p>Kurasa/folio ni zile barua ambazo zimeingia katika jalada husika. Katika mfano
        huo hapo juu, barua zilizoingizwa katika jalada hilo ni mbili tu; ile illiyotoka
        kwa VEO wa Kintinku (dokezo namba 1) na nyingine ni ile yenye majibu kutoka
        kwa Msaidizi wa Kisheria kwenda kwa VEO wa Kintinku (dokezo namba 4).</p>
      <h3>Barua zinazotoka</h3>
      <p>Barua hizi zinatakiwa kuwa na somo moja tu, usichanganye mambo mawili au zaidi
        katika barua moja. Lugha iwe fasaha na ya kiungwana. Kama barua ina viambatanisho,
        hakikisha umeviambatanisha kabla ya kupeleka masjala ili kuepuka usumbufu
        usio wa lazima kwa mpokeaji.</p>
      <p>Nakala ya barua iwekwe ndani ya jalada kwa kumbukumbu ya ofisi na nakala nyingine
        iwekwe kwenye jalada la rejea‘ kwa ajili ya kuzungushwa kwa maafisa wengine
        kwa ufahamu wa mambo ya ofisi yao.</p>
      <h3>Hitimisho</h3>
      <p>Kumbukumbu ni uti wa mgongo wa uendeshaji shughuli za taasisi, hivyo hatuna
        budi kuzingatia utunzaji wake ili kuwezesha utendaji kazi wenye kuleta ufanisi
        na tija. Tunatakiwa tulione jukumu la utunzaji kumbukumbu kuwa letu sote.</p>
    </div>

    <p>
      <strong>Sehemu ya Pili: Taratibu za Uendeshaji na Usimamizi wa Ofisi</strong>
    </p>

    <div class="callout callout-info">
      <h2>Jinsi ya Kuendesha</h2>
      <ol>
        <li>Mwezeshaji andika ubaoni au kwenye bango kitita maneno yafuatayo, </li>
        <ol type="a">
          <li>Uongozi </li>
          <li>Utawala </li>
        </ol>
        <li>2. Mwezeshaji watake washiriki wajadili wao kwa wao maana ya maneno hayo
          na kutoa tofauti zake. Hakikisha unaandika ubaoni majibu yao ili baadae
          uyatolee ufafanuzii</li>
      </ol>
    </div>
    <div class="callout callout-default">
      <h2>
        Mchango wa Mwezeshaji
      </h2>
      <p>Mwezeshaji eleza kuwa taasisi yeyote ile inahitaji taratibu za uendeshaji na
        usimamizi wa ofisi ili iweze kutimiza malengo yake. Taratibu hizi kwa lugha
        ya kitaalam zinajulikana kama UTAWALA yaani utaratibu wa kusimamia raslimali
        kufanikisha uendeshaji wa shughuli za ofisi.</p>
    </div>
    <div class="callout callout-primary">
      <h2>Lengo Kuu</h2>
      <p>Kujenga uwezo wa washiriki kufahamu taratibu za uendeshaji wa ofisi na taratibu
        za usimamizi wa fedha na manunuzi</p>
    </div>
    <div class="callout callout-secondary">
      <h3>
        Malengo Mahsusi
      </h3>
      <p>Baada ya kukamilika mada hii washiriki watafahamu;
        <ul>
          <li>Maana ya uongozi na utawala</li>
          <li>Taratibu za utawala na uendeshaji wa ofisi</li>
          <li>Taratibu za fedha katika uendeshaji wa shughuli za vituo vya wasaidizi
            wa kisheria</li>
          <li>Umuhimu wa akaunti ya benki</li>
          <li>Umuhimu wa utunzaji wa kumbukumbu za ofisi</li>
        </ul>
      </p>
    </div>

    <div>
      <h2>A. Taratibu za Fedha na Manunuzi</h2>
      <div class="callout callout-info">
        <h3>Jinsi ya Kuendesha</h3>
        <p>Mwezeshaji tumia mbinu ya bungua bongo, jadili na wshiriki maswali yafuatayo:-
          <ol type="a">
            <li>Je wasaidizi wa kisheria wanatumia taratibu gani kutunza kumbukumbu za
              fedha? (mapato na matumizi)</li>
            <li>Je ni aina gani ya kumbukumbu za fedha wanazozitunza?</li>
            <li>Kwa nini ni muhimu kutunza kumbukumbu za fedha?</li>
          </ol>
        </p>
      </div>
      <div class="callout callout-default">
        <h3>
          Mchango wa Mwezeshaji
        </h3>
        <p>Mwezeshaji fafanua kuwa miongoni mwa sababu kubwa zinazosababisha asasi nyingi
          au vikundi vya kijamii kufa ni pamoja kutotilia maanani au kushindwa kufuata
          taratibu za fedha. Tatizo hili mara nyingi huzikumba asasi, hasa ndogo,
          kwa sababu ya kuanzishwa na kuendeshwa na watu wasiokuwa na uelewa wa kutosha
          kuhusu taratibu za fedha zaasasi wanazozianzisha/wanazoziendesha.</p>
        </p>
      </div>

      <p>Katika asasi yoyote fedha ni sehemu muhimu ya utekelezaji wa kazi na uendeshaji
        wa ofisi wa kila siku. Kwa hiyo, ili kuepuka kutumbukia kwenye matatizo ya
        uendeshaji,asasi zinatakiwa kuhakikisha zinakuwa na mifumo ya ulipaji wa
        malipo mbalimbali, utunzaji wa kumbukumbu wa taarifa za kifedha na manunuzi
        ya vifaa na huduma za ofisi. Taratibu za fedhahusaidia shughuli za asasi
        kuendeshwa kwaufanisi na uwazi. </p>
      <p>Pia kuwepo kwa taratibu za fedha ni kiashiria kizuri cha hali nzuri ya asasi.
        Hata wafadhili wanakuwa wepesi kutoa fedha zao kamaasasi inakuwa na taratibu
        na inatunza kumbukumbu za fedha. Taratibu za fedha zinazoongoza matumizi
        ya kila siku ni zana muhimu inayoonyesha utawala bora, uwazi na uendeshaji
        wa kimfumo wa asasi. Hivyo katika somo hili tutaongelea umuhimu wa kufungua
        akaunti ya benki, vitabu vya kumbukumbu za fedha, aina na umuhimu wa kutunza
        kumbukumbu za fedha, namna ya kuandaa na umuhimu wa bajeti na taratibu za
        manunuzi ya ofisi.</p>
      <h3>
        Akaunti ya benki
      </h3>
      <p>Kama njia moja wapo ya taratibu za kifedha asasi lazima iwe na akaunti benki;
        <ul>
          <li>Akaunti ya benki inasaidia asasi kutokutunza fedha taslimu kwenye ofisi.
          </li>
          <li>Kutunza fedha benki kunasaidia kupunguza ushawishi wa matumizi mabaya ya
            fedha
          </li>
          <li>Kutunza fedha benki hupunguza uwezekano wa kuibiwa </li>
          <li>Inashauriwa watu wa kuidhinisha ulipaji kupitia benki wawe zaidi ya wawili
            ili kupunguza uwezekano wa matumizi yasiyoidhinishwa.</li>
        </ul>
      </p>
      <h3>
        Vitabu vya Mapato na Matumizi
      </h3>
      <h4>i) Stakabadhi</h4>
      <p>Kitabu hiki kitatumika kupokea mapato ya asasi. Mara nyingi kwenye asasi nyingi
        mapato yanajumuisha ada za wanachama (kama wapo), misaada kutoka kwa wafadhili,
        na fedha nyingine zozote zitakazopokelewa kwa ajili ya asasi.</p>
      <img src="images/14-07.png" class="img-responsive center-block" alt="Stakabadhi">
      <h4>ii) Hati ya malipo (Payment Voucher)</h4>
      <p>Hiki ni kitabu kinachotumika kuidhinisha malipo kwa kufuata taratibu zifuatazo:-
        <ol type="a">
          <li>Malipo yatafanyika pale tu ambapo hati ya malipo imeandaliwa</li>
          <li>Imeidhinishwa na kupitishwa na wahusika </li>
          <li>Viambatanisho vyote, kama Ankara, delivery note, LPO, vidadisi bei, n.k,
            vimeambatanishwa.
          </li>
          <li>Mlipwaji lazima asaini kukubali kupokea malipo</li>
        </ol>
      </p>
      <img src="images/14-08.png" class="img-responsive center-block" alt="Hati ya malipo (Payment Voucher)">
      <h4>
        iii) Kitabu cha mapato na matumizi
      </h4>
      <p>Hiki ni kitabu ambacho mapato na matumizi yote lazima yaorodheshwe kwenye kitabu
        hiki.
      </p>
      <img src="images/14-09.png" class="img-responsive center-block" alt="Kitabu cha mapato na matumizi">
      <h4>iv) Kitabu Cha Fedha Taslimu</h4>
      <p>Mbali ya malipo yanayofanyika kwa kutumia hundi, malipo ya matumizi ya ofisi
        ya kila siku yanalipwa kwa kutumia fedha kidogo zitakazotunzwa ofisini (petty
        cash).
      </p>
      <img src="images/14-10.png" class="img-responsive center-block" alt="Kitabu Cha Fedha Taslimu">
      <p>Ili kuepuka kuwa na fedha nyingi kwa ajili ya matumizi ya kila siku, kiasi
        cha juu kinapangwa, kwa mfano, kinaweza kuwa kiasi cha juu kitakuwa ni Tshs
        300,000.
      </p>
      <p>Kiwango cha juu kwa ajili ya malipo madogo madogo ya ofisi, mfano wa hapo juu
        waTshs 300,000 zitatumika mpaka zitakapokaribia kuisha, mfano zikifikia Tshs
        50,000 zitaombwa zingine (Tshs 250,000) ili kurudi kwenye kiwango cha juu
        cha Tshs 300,000.</p>
      <p>Kwa hiyo inashauriwa kwamba lazima kuwepo na kiasi cha juu na cha chini cha
        fedha za matumizi madogo madogo ya ofisi. Kwa mfano kwa kutumia mfano hapo
        juu kiasi cha juu kinaweza kuwa Tshs 300,000 na cha chini kikawa Tshs 50,000.
        Maana yake ni kwamba ikishapokelewa Tshs 300,000 (kiasi cha juu), kitaanza
        kutumika kwa ajili ya matumizi madogo ya kila siku mpaka salio linapofikia
        Tshs 50,000 (kiasi cha chini) ndipo fedha zingine Tshs 250,000 zinaombwa
        ili kurudi kwenye kiwango cha juu kabisa cha Tshs 300,000.</p>
      <p>Vile vile ili kutenganisha malipo yatakayolipwa kwa hundi na malipo ya fedha
        taslimu kitawekwa kiwango cha juu cha malipo ya fedha taslimu, mfano, malipo
        kuanzia Tshs 100,000 kwenda chini yatalipwa kwa fedha taslimu na malipo mengine
        yoyote kuanzia Tshs 101,000 yatalipwa kwa hundi.</p>
      <p>Hata hivyo inasisitizwa kwamba utaratibu unatakiwa kulenga kupunguza matumizi
        ya malipo ya fedha taslimu.</p>

      <h5> Umuhimu wa Kutunza Kumbukumbu za Fedha </h5>
      <p>Kuandaa na kuwa na kumbukumbu za fedha ni muhimu kwani zitakusaidia katika
        mambo yafuatayo:-
        <ol type="i">
          <li>Kuongezeka kwa uwazi katika uendeshaji wa asasi na kuwa na matumizi mazuri
            ya fedha.</li>
          <li>Viongozi kuwa na mwelekeo sahihi juu ya uongozi na utawala bora wa asasi.</li>
          <li>Kuongezeka kwa uwezo wa kuibua , kuandaa na kusimamia miradi.</li>
          <li>Asasi kujulikana na kukua katika ngazi ya kata tarafa hadi wilaya.</li>
          <li>Kujua ni fedha kiasi gani asasi imepokea kutoka kwenye vyanzo mbalimbali,
            kwa mfano kutoka kwenye ada za wanachama, misaada toka kwa wafadhili,
            nk.
          </li>
          <li>Kujua kama fedha zimetumika kwa malengo yaliyokusudiwa na kwa kiasi kilichotengwa
            kwa ajili hiyo.</li>
          <li>Kutathimini mahitaji ya utekelezaji wa mpango kazi kwa urahisi kujua kama
            fedha zilizotengwa kwenye bajeti zinatosha au hazitoshi.</li>
          <li>Kurahisisha upatikanaji wa misaada mingi zaidi hasa kutoka kwa wafadhili.</li>
          <li>Kuondoa migogoro isiyokuwa ya lazima kwenye Asasi</p>
      </li>
      </ol>

      <h5>
        Makundi ya Kumbukumbu za Taarifa za Fedha
      </h5>
      <ol type="i">
        <li>Kumbukumbu za mapato
          <p>Mapato yatajumuisha ada za wanachama (kama wapo), misaada kutoka kwa wafadhili,
            na fedha nyingine zozote zitakazopokelewa kwa ajili ya Asasi, mfanostakabadhi.
          </p>
        </li>
        <li>Kumbukumbu za gharama za uendeshaji
          <p>
            Hizi ni kumbukumbu kwa ujumla ambazo zinahusiana na gharama za utekelezaji wa kazi
            za mradi kulingana na mpango kazi na bajeti kama zilivyoidhinishwa. Mfano
            wa kumbukumbu katika eneo hili ni kama hati za malipo, mikataba ya manunuzi
            mbalimbali, ankara, nk
          </p>
        </li>
        <li>Kumbukumbu za gaharama za usimamizi wa Asasi,
          <p>Haya ni malipo yanayohusiana na gharama zinazohusu shughuli za uendeshaji
            wa ofisi wa kila siku, mfano, umeme, maji, ulinzi, nk. Mfano wa kumbukumbu
            ni kama ankara za maji, umeme, ulizi,
          </p>
        </li>
      </ol>

      <h4>
        vi) Taarifa ya Mwezi na Mlinganisho wa Benki
      </h4>
      <p>Hii itahitaji kupata Taarifa za benki kwa kila mwezi (Bank Statement) ili kulinganisha
        na kitabu cha fedha.</p>
      <img src="images/14-11.png" class="img-responsive center-block" alt="Kielelezo na 4: Taarifa ya Mwezi wa Mlinganisho wa Benki">
      <h3>
        Bajeti
      </h3>
      <p>Bajeti ni makadirio ya mapato na matumizi ya asasi kwa kipindi fulani cha muda,
        inaweza ikawa mwezi, robo mwaka, nusu mwaka, mwaka, n.k.</p>
      <p>Bajeti inachukua umuhimu wa juu katika utekelezaji wa kazi za asasi kuanzia
        kupanga mipango, utafutaji wa fedha, utekelezaji wa kazi, ufuatiliaji na
        tathimini.Utayarisha wa bajeti unatakiwa kuwahusisha wale wote watakaotumia
        ili wawe na ufahamu wa ndani kuhusu bajeti husika. Ili kurahisisha uelewa
        juu ya bajeti ni muhimu maelezo ya ziada yakawekwa pia (notes to explain
        estimates/assumptions).
      </p>
      <p>Utekelezaji wa bajeti unakamilika pale ambapo kazi zilizokuwa kwenye bajeti
        zikikamilika. Mwisho bajeti inalinganishwa na matumizi halisi ili kujua mahali
        gani matumizi halisi yalikuwa juu au chini ya bajeti, kwa nini imetokea hivyo
        na nini kifanyike ili baadaye hali kama hiyo isijirudie.</p>
      <h4>
        Faida za Bajeti kwa Asasi
      </h4>
      <ol type="i">
        <li>Bajeti inasaidia kujua kiasi cha fedha kinachohitajika ili kutekeleza kazi
          zilizopangwa.
        </li>
        <li>Bajeti inasaidia kujua kiasi gani kanahitajika wakati gani</li>
        <li>Bajeti inasaidia kufuatilia mapato na matumizi na kugundundua matatizo kama
          yapo.
        </li>
        <li>Bajeti ni msingi wa uwajibikaji na uwazi wa matumizi ya fedha</li>
        <li>Bajeti ni nyenzo mojawapo ya kuombea misaada kutoka kua wafadhili kwani hakuna
          atakayetoa msaada bila kujua hata kiasi kinachohitajika kwa kazi unayotaka
          kuifanya.
        </li>
      </ol>
      <h4>
        Taratibu za Manunuzi
      </h4>
      <p>Utekeleji wa bajeti huwa ni manunuzi ya vitu au huduma. Kwa hiyo sehemu ya
        manunuzi isipowekewa utaratibu mzuri inaweza ikawa ni mwanzo wa utendaji
        mbaya wa asasi.</p>
      <p>Ili kuondoa hatari ya asasi kujikuta kwenye manunuzi yaliyo nje ya mpango kazi/bajeti
        ni lazima kuwe na taratibu za manunuzi. Taratibu za manunuzi zinaweza kuwa
        katika maeneo yafuatayo:-
        <ol type="a">
          <li>Manunuzi ya moja kwa moja (direct purchase)
            <p>Asasi inaweza kuweka kiwango fulani cha manunuzi kwa kutumia mtindo wa
              kununua moja kwa moja toka kwa muuzaji. Kwa mfano inaweza ikawa manunuzi
              yote yasiyozidi Tshs 200,000 yatanunuliwa moja kwa moja toka kwa muuzaji
              mmoja.
            </p>
          </li>
          <li>Manunuzi kwa vidadisi bei (Proforma Invoices)
            <p>Haya yanaweza kuwa manunuzi yote yanayoanzia Tshs 201,000 mpaka kiwango
              cha juu kitakachowekwa. Manunuzi ya aina hii lazima vidadisi bei (angalau
              vitatu) vitafutwe na moja kati ya vidadisi bei vilivyopokelewa kinachaguliwa
              kwa kukidhi mahitaji ya bidhaa/huduma husika.</p>
          </li>
          <li>Manunuzi kwa njia ya zabuni
            <p>Manunuzi makubwa, mfano kuanzia Tshs 2,000,000 na kuendelea yatafanyika
              kwa mtindo wa kutangaza zabuni. Taratibu za zabuni zitakuwa kama ifuatavyo:-
              <ul>
                <li>Kutangaza zabuni</li>
                <li>Uchambuzi na uchaguaji wa mzabuni</li>
                <li>Kusaini mkataba na mzabuni aliyechaguliwa</li>
                <li>Kufuatilia utekelezaji wa zabuni.</li>
              </ul>
            </p>
          </li>
        </ol>
      </p>
      <p>Pia lazima kuwa na kamati ya manunuzi ya zabuni, ambayo kazi yake kubwa ni
        kupitia maombi ya wazabuni na kuchagua/kupendekeza mzabuni aliyeshinda.</p>
      <p>Muundo wa kamati ya manunuzi utategemea muundo wa asasi husika. Kwa mfano inaweza
        kuundwa na mtu wa manunuzi, utawala na fedha, mkuu wa programu, n.k. Mkurugenzi
        au mkuu wa shirika atakuwa mwidhinishaji wa taarifa ya manunuzi itakayoandaliwa
        na kamati ya manunuzi.</p>
    </div>

    <!-- Scripts -->
    <script src="js/jquery.min.js"></script>
    <script src="js/bootstrap.min.js"></script>
</body>

</html>
