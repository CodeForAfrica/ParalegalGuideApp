<html lang="sw">

<head>
  <meta charset="utf-8">
  <meta http-equiv="x-ua-compatible" content="ie=edge">
  <title>Shukrani</title>
  <meta name="description" content="">
  <meta name="viewport" content="width=device-width, initial-scale=1">

  <link rel="stylesheet" href="css/bootstrap.css">
  <link rel="stylesheet" href="css/main.css">
</head>

<body>
  <h1 class="front_matter">Shukrani</h1>

  <p>
    Mwongozo huu ni matokeo ya juhudi za pamoja za wadau katika huduma ya msaada wa kisheria
    (mtu mmoja mmoja na mashirika) wenye nia ya dhati kuona jamii hasa zile za watu
    wasio na uwezo kuifikia na kupata haki wakiwezeshwa kuchukua hatua wao wenyewe
    na jamii zao kufuatilia na kuipata haki hiyo kwa kufuata taratibu za kisheria
    na kiutawala (legal and administrative procedures), mila na desturi za jamii
    husika. Siyo rahisi kuwataja wadau wote kwa majina kwani ni wengi mno. Chama
    cha Wanasheria Tanzania Bara au kwa Kiingereza Tanganyika Law Society (TLS) kinatoa
    shukrani zake za dhati kwa wadau wote kwa moyo wenu huo wa kujitolea.
  </p>

  <p>
    Hata hivyo, shukrani maalum zimwendee Jane Magigita, Mkurugenzi wa Taasisi ya Equality
    for Growth. Akiwa mwezeshaji katika warsha ya wadau ameshiriki vema kuhakikisha
    kwamba mwongozo unakidhi na kuakisi mahitaji ya jamii kimaudhui na kimuundo.
  </p>

  <p>
    Shukrani pia ziwafikie maafisa wa Chama cha Wanasheria Tanzania Bara kwa michango
    yao juu ya mada mbalimbali kwenye mwongozo huu. Maafisa wafuatao walishiriki
    kuweka sawa maudhui ya mwongozo: Stephen Msechu, Alphonce Gura, Celina Kibasa,
    John Mwangâ€™ombola, Judith Kapinga, Seleman Pingoni, Mack Buberwa na Magdalena
    Mlolere
  </p>

  <p>
    Tunatoa salaam maalum kwa mashirika yafuatayo kwa mchango wao mkubwa kwenye warsha
    ya wadau kuhakiki maudhui ya mwongozo huu: EFG, CELG, MHOLA, Kivulini, IPACE,
    MBEPAC, SHEHABITA, WASHEHABISE, JSDV, PACESHI, CCT, TEWOREC, JINAMA, ACOC, CWCA,
    PADI na AICIL.
  </p>

  <p>
    Tunathamini mchango mkubwa wa shirika la Legal Services Facility kwa ufadhili wake
    katika uandishi na uchapishaji wa mwongozo huu. Shukrani pia ziwafikie maafisa
    wa LSF Bibi Scholastica Jullu na Fortunata Kitokesya kwa ushirikiano wao wa karibu
    na maafisa wa Chama cha Wanasheria Tanzania Bara katika uratibu wa uandishi wa
    mwongozo huu.
  </p>

  <p>
    Kwa namna ya kipekee tunalishukuru Baraza la Uongozi la Chama Cha Wanasheria Tanzania
    Bara chini ya uongozi wa Wakili Charles Rwechungura kwa kuridhia na kutoa rasilimali
    za chama katika kuandaa mwongozo huu.
  </p>

  <p>
    Shukrani za dhati ziwafikie wanakamati wa Kamati ya Msaada wa Sheria inayoongozwa
    na Wakili Anna Kulaya na Kamati ya Utafiti na Machapisho chini ya Prof. Cyriacus
    Binamungu kwa ushauri wao uliolenga kuhakikisha mwongozo huu unakidhi viwango.
  </p>

  <p>
    Mwisho japo sio kwa umuhimu, tunazitambua juhudi za Ndugu Seleman Pingoni na Alphonce
    Gura kwa kuwa mstari wa mbele kuratibu shughuli za uandishi na uchapishaji wa
    mwongozo huu hadi kukamilika kwake.
  </p>

  <p>
    <address>
      <strong class="address-line">Kaleb Gamaya</strong>
      <strong class="address-line">Afisa Mtendaji Mkuu</strong>
      <strong class="address-line">Chama cha Wanasheria Tanzania Bara</strong>
    </address>
  </p>

  <!-- Scripts -->
  <script src="js/jquery.min.js"></script>
  <script src="js/bootstrap.min.js"></script>
</body>

</html>
