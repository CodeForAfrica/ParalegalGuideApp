<html lang="sw">

<head>
  <meta charset="utf-8">
  <meta http-equiv="x-ua-compatible" content="ie=edge">
  <title>SURA YA TATU | Ushauri</title>
  <meta name="description" content="">
  <meta name="viewport" content="width=device-width, initial-scale=1">

  <link rel="stylesheet" href="css/bootstrap.css">
  <link rel="stylesheet" href="css/main.css">
</head>

<body>
  <h1>SURA YA TATU
    <small>Ushawishi</small>
  </h1>
  <div class="callout callout-primary">
    <h2>Lengo Kuu</h2>
    <p>Kujenga uwezo wa washiriki kufahamu dhana ya ushawishi na mbinu za ushawishi
    </p>
  </div>
  <div class="callout callout-secondary">
    <h2>Malengo Mahususi</h2>
    <p>Baada ya kumalizika mada hii washiriki watafahamu;
      <ol type="a">
        <li>Maana ya ushawishi</li>
        <li>Hatua muhimu katika shughuli ya ushawishi</li>
        <li>Faida za ushawishi</li>
        <li>Mbinu za kufanya ushawishi</li>
      </ol>
    </p>
  </div>
  <div>
    <h2>Jinsi ya Kuwezesha</h2>
    <ol type="1">
      <li>Mwezeshaji wagawe washiriki katika makundi ya watu wanne hadi watano ili waweze
        kujadili kwa pamoja maswali yafuatayo
      </li>
      <ol type="i">
        <li>Nini maana ya ushawishi?</li>
        <li>Kwanini tunafanya ushawishi?</li>
        <li>Taja faida za kufanya ushawishi</li>
      </ol>
      <li>Baada ya kumaliza kujadili, mwezeshaji waelekeze washiriki wakusanyike kwa
        pamoja ili kuanza kazi ya mrejesho. Kila kundi lifanye mrejesho na mara baada
        ya makundi yote kufanya mrejesho, mwezeshaji ongoza mjadala wa kulinganisha
        mrejesho wa kila kundi, ili kuona tofauti na ulinganifu katika majibu.
      </li>
    </ol>
  </div>
  <div>
    <h2>Mchango wa Mwezeshaji</h2>
  </div>
  <div>
    <h2>Maana ya Ushawishi</h2>
    <p>Ushawishi ni juhudi zinazofanywa na mtu au kikundi maalumu mbele ya mtu yeyote
      au chombo chochote cha maamuzi kwa ajili ya kutoa ufumbuzi au suluhisho juu
      ya shida au tatizo au kubadilisha msimamo, shida au wazo fulani lililopo kuelekea
      kwenye suluhisho, msimamo au wazo jingine linalotolewa na mshawishi au kikundi
      cha ushawishi. Kwa maana nyingine, Ushawishi ni uwakilishi wa msimamo wa wazo
      fulani kwa watoa maamuzi, kama vile mahakimu na majaji, viongozi wa ngazi za
      juu na wanasiasa, ili waweze kufanya mabadiliko kama inavyopendekezwa na mshawishi.</p>
    <p>
      <em>Kwa mfano</em>, wakili anapokuwa akimwakilisha mteja wake mahakamani au kwenye
      mabaraza yeyote yaliyopo kisheria, hufanya juhudi za ushawishi, kwa kutumia
      mbinu mbalimbali, kuiambia mahakama au baraza msimamo au tafsiri ya sheria,
      sera au taratibu zilivyo, ili mahakama au baraza liweze kutoa maamuzi au ufumbuzi
      au haki, kulingana na tafsiri anayoipendekeza.
    </p>
    <p>Hali kadhalika, mbunge anapojadili jambo lolote bungeni na kutoa hoja yeyote
      anayoihitaji yeye kama yeye au inayohitajika jimboni kwake au inayohitajika
      kwenye jimbo lake, hutoa mapendekezo mbalimbali ili viongozi wa serikali waweze
      kufanya mabadiliko kulingana na hoja yake.</p>
    <p>Ushawishi hufanywa mbele ya mtu yeyote au chombo chochote cha maamuzi na mtu
      yeyote au kikundi chochote kisichokuwa na uwezo wa kutoa maamuzi ya mabadiliko
      ya moja kwa moja au suluhisho katika jamii au katika chombo chochote cha maamuzi
      juu ya jambo fulani linaloleta tatizo au matatizo dhidi ya mtu, kikundi au
      jamii.
    </p>
    <p>Kwa kawaida tunahitaji kufanya ushawishi ili tuweze kupata msimamo au misimamo
      inayotufaidisha sisi kama sisi au inayofaidisha kikundi kama kikundi au inayofaidisha
      jamii kulingana na kile tunachoona, au jamii inachokiona kuwa kiko sahihi na
      kinaweza kuwapa haki.</p>
    <p>Tunahitaji kufanya ushawishi ili kubadilisha uwepo wa sheria, kanuni, sera, mila
      na desturi na au taratibu mbalimbali zilizopo na ambazo katika; maono yetu,
      zinakinzana na;
      <em>msimamo wa haki za binadamu;sheria za kimataifa; msimamo wa sheria na taratibu
        mbalimbali za kimataifa;Katiba yetu;sheria, sera, kanuni na taratibu;</em>
      na kwamba kuwepo kwake kutaendelea kuhatarisha masilahi yetu, kisiasa, kiuchumi na
      kiutamaduni.
    </p>
    <p>Kuna hatua tano au sita hivi muhimu za kufuata katika shughuli nzima ya ushawishi
      ili kuhakikisha ufanisi wa kazi ya ushawishi inaenda sawa sawa. Hatua hizo
      ni kama ifuatavyo;
      <ol type="a">
        <li>Tambua Jambo au Mambo yanayohitaji mabadiliko</li>
        <li>Fanya Utafiti Yakinifu ili Kujua Chanzo</li>
        <li>Kupanga Mipango/mbinu za Ushawishi</li>
        <li>Kufanya Utekelezaji wa Mipango</li>
        <li>Uangalizi au Usimamizi</li>
        <li>Tathmini Matokea ya Ushawishi.</li>
      </ol>
    </p>
    <h3>i) Tambua Jambo au Mambo Yanayohitaji Mabadiliko</h3>
    <p>Kabla ya kufanya ushawishi, ni vyema kuanza kazi ya ushawishi kwa kutambua au
      kufahamu jambo au mambo yanayohitaji kufanyiwa mabadiliko katika jamii. Katika
      hatua hii, jaribu kila uwezalo kutoa tafsiri inayofaa na kuonesha namna gani
      inagusa hali ya maisha ya kikundi fulani unachokilenga. Tafsiri ya tatizo ni
      vizuri itokane na hali ya mazingira yaliyopo na ni kwa namna gani wadau mbalimbali
      wanalichukulia tatizo hilo.</p>
    <h4>Mfano. No.1</h4>
    <p>Mwezeshaji waelekeze washiriki waangalie tatizo la rushwa katika jamii yetu.
    </p>
    <p>Katika hatua hii, mwezeshaji anahitajika
      <em>kutoa tafsiri ya neno rushwa</em> na
      <em>maelezo ya rushwa kama tatizo katika jamii.</em>
    </p>
    <p>
      <ul>
        <li>Kazi kubwa utakayofanya katika hatua hii ni kutafsiri kuwa rushwa ni hongo
          au fedha inayotolewa kwa mtoa huduma ili afanye upendeleo, afanye maamuzi
          au akupatie huduma unayohitaji.
        </li>
      </ul>
    </p>
    <p>Baada ya kupata tafsiri ya tatizo katika jamii, basi utakuwa katika nafasi nzuri
      ya kutoa maelezo yakinifu yatakayofafanua ni kwa namna gani hili ni tatizo
      katika jamii na kwamba linahitaji kupatiwa ufumbuzi ili watu wasikose huduma
      pindi wanapokuwa hawana kitu kidogo cha kutoa. Kwa hiyo maelezo ya tatizo hili
      yanaweza kuwa kama ifuatavyo;
      <ul>
        <li>Tatizo kubwa la rushwa katika jamii yetu ni kwamba mtu asipokuwa na kitu
          chochote cha kutoa kwa watoa huduma kama vile madaktari au wauguzi wakati
          wa kujifungua kina mama, au polisi wakati mtu anahitaji dhamana, au mahakamani
          wakati mtu anahitaji nakala ya hukumu, basi si rahisi kupata huduma. Matokeo
          yake sasa, kama hautatoa kitu chochote kama una mgonjwa anaweza kufariki
          bila huduma. Na kama unahitaji dhamana basi unaweza kujikuta unapelekwa
          mahabusu wakati dhamana ni haki yako kabisa.
        </li>
      </ul>
    </p>
    <h4>Mfano no. 2</h4>
    <p>Tatizo la kutokujua kusoma na utoro mashuleni
      <dl>
        <dt>Tafsiri;</dt>
        <dd>
          <ul>
            <li>Kutokujua kusoma ni ile hali ya kutotambua maandishi ya aina yeyote ambayo
              huwakilisha mawazo yetu. Utoro mashuleni ni hali ya watoto walioandikishwa
              kusoma ama kutoenda shuleni kabisa au kuenda na baadaye kushindwa kumaliza
              vipindi vya masomo kama vilivyopangwa.
            </li>
          </ul>
        </dd>
        <dt>Maelezo ya Tatizo</dt>
        <dd>
          <ul>
            <li>Kutokujua kusoma na kuandika ni tatizo katika jamii yetu kwani mara kadhaa
              hutokea watu kusainishwa nyaraka za kuuziana mashamba au kupangisha
              nyumba zao. Masharti yanayoandikwa kwenye mikataba na upande wa pili
              wanakuwa hawajui na matokeo yake nyakati nyingi wanaingia kwenye makubaliano
              ambayo hunyangâ€™anya haki zao.
            </li>
            <li>Kwa upande mwingine, utoro ni sababu watoto walioandikishwa mashuleni
              hawaendi shule au wanaenda na kutoroka, hali ambayo inawafanya wasimalize
              masomo yao waliyopangiwa kuyasoma katika kipindi hicho. Matokeo yake
              wanafunzi humaliza shule wakiwa hawajui kusoma na kuandika, au hawana
              maarifa ya kutosha katika kujikwamua na maisha yao; na mbaya zaidi,
              wanakuwa hawajafuta ujinga katika maisha yao.
            </li>
          </ul>
        </dd>
      </dl>
    </p>
    <p>Hatua hii ya utambuzi mara nyingi hufanikishwa, kwa, ama kuwepo katika jamii
      au kupata taarifa juu ya kuwepo kwa tatizo katika jamii na wanajamii.</p>
    <h3>ii) Fanya Utafiti Yakinifu</h3>
    <p>Kufanya utafiti ni hatua ya pili muhimu katika mtiririko wa kazi za ushawishi.
      Hii ni kwa sababu uatafiti utakupatia majibu kutoka kwa wahusika juu ya chanzo
      cha tatizo, sababu zinazofanya tatizo kukua, matokeo ya tatizo lenyewe, pamoja
      na namna jamii inavyoona upatikanaji wa ufumbuzi. Kadhalika, utafiti utakuwezesha
      kuongea kwa kujiamini ukitoa takwimu na mifano halisi kuhusu tatizo au matatizo
      yaliyopo katika jamii</p>
    <p>kama jambo au tatizo limekwishafanyiwa utafiti wa kutosha, basi katika hatua
      hii inatosha kufanya kazi ya kukusanya taarifa mbalimbali za utafiti na kisha
      kuzifanyia uchambuzi yakinifu ili kujua chanzo, sababu, matokeo na mapendekezo
      mbalimbali yaliyofanywa katika kutafuta ufumbuzi wa tatizo au matatizo husika.</p>
    <p>Kwa hiyo, katika kufanya utafiti, utakuwa na uwezo wa kufahamu mambo kadhaa yatakayokusaidia
      katika shughuli nzima ya ushawishi. Mambo hayo ni pamoja na muundo wa vyombo
      vya kufanyia mabadiliko, hali ya watu na demokrasia, ushiriki wa watu katika
      maamuzi na namna ya kufanya ushawishi.
      <ul>
        <li>Fahamu chanzo cha tatizo au jambo.</li>
        <li>Kufahamu au chunguza hali halisi ilivyo.</li>
        <li>Kuchunguza matatizo yanayohitaji ufumbuzi</li>
        <li>Kufanya uchambuzi yakinifu ukiwa na lengo la kuweka vipaumbele kwa kila hoja
          unayoona inahitaji mabadiliko.
        </li>
        <li>Tafuta au onesha uhusiano wa tatizo na katiba, sera, sheria, kanuni, au taratibu
          zilizopo,
        </li>
        <li>tafuta au toa mapendekezo ya ufumbuzi,</li>
        <li>fanya tathmini ya uwezo (kimaarifa, kifedha, kiutendaji, vitendea kazi, kimahusiano
          na mambo mengine yote utakayoona yanafaa katika hatua hii, na
        </li>
        <li>fahamu muundo wa serikali na ngazi zake za maamuzi, hali na maoni ya jamii,
          wanasiasa, na vyombo vinginme vya dola juu ya jambo linalohitaji mabadiliko
        </li>
      </ul>
    </p>
    <p>Hebu tuendelee na mifano yetu ili tuone umuhimu wa hatua hii.</p>

    <h4>Mfano no. 3. Tatizo la rushwa katika jamii.</h4>
    <p>Kama tulivyoainisha hapo juu, hatua hii ya utafiti, itakusaidia kutambua chanzo,
      sababu, matokeo, kwa upana, na namna ya kupata ufumbuzi kama ifuatavyo;
      <ul>
        <li>Utafiti utakusaidia kujua chanzo cha rushwa kuwa ni;
          <ul>
            <li>kukithiri kwa umasikini katika jamii,</li>
            <li>ubinafsi na watu wenye nafasi kujipendelea wenyewe,</li>
            <li>mashindano ya utajiri miongoni mwa wenye nafasi,</li>
            <li>kukosekana kwa uwazi,</li>
            <li>uroho wa madaraka,</li>
            <li>viongozi na watu kujilimbikizia madaraka,</li>
            <li>kukosekana kwa sheria na kanuni madhubuti za kuadhibu wahalifu,</li>
            <li>kuvinjika kwa maadaili ya jamii, na</li>
            <li>tabia ya kuhujumu mifumo ya utawala.</li>
          </ul>
        </li>
        <li>Utafiti utakusaidia kujua matokeo ya rushwa kuwa ni kama ifuatavyo;
          <ul>
            <li>Kuongezeka kwa umasikini na tabaka la wasiokuwa nacho kutengwa na kunyimwa
              huduma muhimu katika jamii,
            </li>

            <li>Jamii kukosa imani ya mfumo mzima wa utawala kwa sababu ya kukua kwa
              tofauti za kimaisha,
            </li>
            <li>
              Kudhoofika kwa mfumo wa huduma za jamii,
            </li>
            <li>
              Kuvunjika kwa maadili ya jamii
            </li>
            <li>
              Kukua kwa tabaka la wasiokuwa nacho,
            </li>
            <li>
              Matumizi makubwa kuelekezwa kwa huduma za viongozi wa ngazi za juu, na
            </li>
            <li>
              Taifa kubaki tegemezi kutokana na kushindwa kuzalisha au kuweka akiba baada ya uzalishaji.
            </li>
          </ul>
          <li>Utafiti utakusaidia kupata mbinu au namna ya kupata ufumbuzi wa tatizo
            kama ifuatavyo;
            <ul>
              <li>Ili kumaliza rushwa lazima uwazi na uwajibikaji uongezeke,</li>
              <li>Kuhakikisha kuwa jamii inashiriki katika utoaji wa maamuzi katika ngazi
                zote,
              </li>
              <li>Kutoa elimu katika ngazi zote kuanzia mtu na mtu, familia na familia
                na kisha jamii nzima ili kila mtu ajue haki na wajibu wake katika
                jamii,
              </li>
              <li>Kuweka au kutoa adhabu kali kwa wale wote watakao patikana na kosa
                la rushwa,
              </li>
              <li>Kuwa na uelewa na uwajibikaji wa kisiasa na kiutendaji,</li>
              <li>Kuongeza au kukuza ushiriki wa vyombo vya habari ili kutoa habari au
                taarifa katika jambo lolote linalohusu jamii kutokea, na
              </li>
              <li>Kuhakikisha vyama vya kiraia na kijamii vinashiriki, kikamilifu, katika
                utawala na ushawishi wa mabadiliko.
              </li>
            </ul>
          </li>
        </li>
      </ul>
    </p>
  </div>
  <div class="callout callout-info">
    <h2>Zoezi 2.</h2>
    <ol>
      <li>Mwezeshaji wagawe tena katika makundi washiriki watano hadi sita kwa kila kundi
        ili wajadili uwezekano wa kupata majibu baada ya utafiti wa tatizo la (mauaji
        ya albino, rushwa, utoro, kutokujua kusoma na kuandika au tatizo lolote katika
        jamii).
      </li>
      <li>
        Mwezeshaji waombe washiriki wachague tatizo moja katika jamii na kisha (a) waainishe
        tafsiri na maelezo ya tatizo walilolichagua, (b) watoe sababu, matokeo na
        ufumbuzi wa tatizo hilo.
      </li>
    </ol>
  </div>
  <div>
    <h2>Mchango wa Mwezeshaji</h2>
    <p>Baada ya kufanya utafiti na kupata taarifa kama inavyoonekana katika mifano hapo
      juu, hatua inayofuata ni kupanga mipango ya kufanya ushawishi ili mapendekezo
      yako ya ufumbuzi uliyoyaona au kuyapata katika utafiti uweze kuyafanyia ushawishi
      kwa lengo la kupata mabadiliko unayokusudia.</p>
    <h3>iii) Panga Mipango ya Ushawishi/Mbinu za Ushawishi</h3>
    <p>Kuna msemo usemao, kushindwa kupanga ni kupanga kushindwa. Maana yake ni kwamba,
      ukishindwa kufanya mipango hapo awali basi ni wazi kwamba unapanga kushindwa
      kutekeleza malengo.</p>
    <p>Hivyo, katika hatua hii ya ushawishi, kazi kubwa unayohitajika kuifanya ni mipango
      na uundwaji wa mbinu za ushawishi. Kazi hii kwa kiasi kikubwa, hufanywa ndani
      na huhusisha vyombo vya ndani katika kutengeneza maandalizi ya ushawishi. Kwa
      hiyo, katika kuhakikisha hatua hii ya mipango inakamilika, kuna hatua kadhaa
      muhimu za kufanya na kuzingatia ili kufanikisha mipango thabiti ya ushawishi.
      Kwa kifupi, hatua zifuatazo zinafaa kufuatwa ili kupata matokeo mazuri ya ushawishi;</p>
    <h4>a) Kujitathmini au Kujitambua</h4>
    <p>Kuna hatua kadhaa za kujitathmini au kujiangalia kwanza kabla ya kuingia kwenye
      shughuli za ushawishi. Hatua hii ni muhimu kwa sababu kabla hatujaingia kwenye
      shughuli ya ushawishi ni lazima tutambue uwezo na udhaifu wa kila mmoja wetu,
      uwezo wa sisi kama kikundi au sisi kama shirika; na kutambua tunaonekanaje
      mbele za watu wengine kuhusu uwezo watu. Vile vile, ni vyema kutambua tunataka
      tupate kitu gani katika shughuli ya ushawishi. Hebu tuangalie kwa makini kidogo
      hatua moja baada ya nyingine;
    </p>
    <h5>i) Fanya Utambuzi Binafsi</h5>
    <p>Tunafanya utambuzi binafsi kwa sababu tunahitaji kubadilisha mambo kadhaa katika
      jamii ili yaweze kukidhi mahitaji yetu binafsi kwa sababu, pamoja na ubinafsi
      wa kila mmoja wetu, sisi ni sehemu ya jamii na hivyo tunaathirika na hali ilivyo.
      Hivyo ni vyema kujitambua ili tuone uwezo na udhaifu wetu katika kufanya shughuli
      za ushawishi.</p>
    <h5>ii) Fanya Utambuzi wa Kikundi au Shirika</h5>
    <p>Kwa vile tunafanya ushawishi kama kikundi au kama shirika, basi ni vyema tufanye
      tathminini ya kujua malengo yetu makuu katika shirika ili kujua njozi zetu,
      lengo letu kuu na mwelekeo halisi wa kile ambacho tunataka kukikamilisha au
      kukifikia kama kikundi. Kwa mfano, tukiwa ni shirika linalopinga ndoa za utotoni,
      ni vyema tutambue malengo yetu mahususi ili tuwe na mwelekeo wa pamoja katika
      kuhakikisha tunatokomeza ndoa za utotoni na hivyo kukamilisha njozi ya shirika.
      Kwa maana nyingine, tunafanya utambuzi wetu kama kikundi au shirika ili kuona
      kama kile tunachotaka kukifanya kinaendana na malengo yetu.</p>
    <h5>iii) Fahamu Mwelekeo wa Kikundi au Shirika</h5>
    <p>Baada ya kufanya utambuzi wa binafsi na kikundi ni vyema pia katika hatua inayofuata
      kufanya utambuzi wa mwelekeo wetu. Yaani ni vyema kujua au kuchagua kutoka
      kwenye utafiti wetu kuwa ni tatizo gani tunataka kulitatua na tunataka matokeo
      ya aina gani.
    </p>
    <h5>iv) Tambua Mwonekano Wako Nje</h5>
    <p>Ni vyema katika hatua hii ya awali kufanya tathmini ya mwonekano wa kikundi chako
      au shirika lako nje ya shirika. Fanya tathmini kujua mashirika mengine au vikundi
      vingine vinalionaje shirika lako na tatizo unalotaka kulitatua. Kadhalika,
      katika hatua hii, ni vyema kujua mashirika, makundi au vyombo vya dola ambavyo
      vinaweza, kwa namna nyingine, kutoa upinzani wakati unafanya utafiti. Unaweza
      kufanya kazi hii kwa kutumia njia ya maswali au mahojiano ya moja kwa moja.</p>
    <h4>b) Panga Mipango ya Muda Mfupi na Muda Mrefu</h4>
    <p>Hii ikiwa ni pamoja na kupanga shughuli mbalimbali zitakazofanikisha mbinu zako
      katika ushawishi pamoja na vyombo utakavyovitumia katika ushawishi. Zifuatazo
      ni baadhi yake;
      <ul>
        <li>Tengeneza ajenda za muda mfupi na muda mrefu za ushawishi;</li>
        <li>Tambua wadau watakaokusaidia katika ushawishi na wale ambao watakupinga katika
          shughuli ya ushawishi. Katika sehemu hii unapaswa kujua ni yupi atakusaidia
          kimawazo, kifedha, kimipango, nk; na ni yupi atakupinga ili uandae mbinu
          za kumaliza au kudhoofisha upinzani.
        </li>
        <li>Tengeneza malengo ya muda mfupi na mrefu yanayoweza kupimika;</li>
        <li>Utengenezaji wa njia za (ushawishi, jinsi ya kushawishi, ujumbe wa kushawishi,
          na vifaa vitakavyotumika katika ushawishi);
        </li>
        <li>Unda mpango kazi kwa ajili ya ushawishi (action plan)</li>
        <li>Panga namna ya kukagua na kupima mafanikio.</li>
      </ul>
    </p>

    <h4>c) Weka Malengo Yako kwa Kufanya Maamuzi,</h4>
    <p>Tafsiri na utoe maelezo yakinifu ya kila lengo katika hali ambayo watu watatambua
      na watakuunga mkono katika juhudi zako za ushawishi. Hatua hii ni muhimu pale
      unapohitaji kuungwa mkono katika shughuli yako ya ushawishi.</p>
    <div>
      <h2>Mfano. 4 Kuweka Malengo</h2>
      <p>
        Timu ya mpira wa miguu (a) lengo lake kuu ni kupata ubingwa na kuwa timu bora dhidi
        ya timu zote zinazoshiriki katika mashindano mwisho wa mashindano. Ili kupata
        ubingwa timu hiyo inabidi ijiwekee (b) malengo mahususi ya kucheza vizuri,
        kucheza kwa nidhamu na kushinda kila shindano linalochezwa na wapinzani wake.
        Na ili ishinde kila shindano linalochezwa na wapinzani wake, inabidi ijiwekee
        (c) malengo ya kila wakati inapokuwa mchezoni kupata goli au magoli.
      </p>
    </div>
    <p>
      Kama tunavyoona katika mfano wetu hapo juu, (a) ni lengo kuu;( b) ni malengo mahususi
      na (c) malengo madogo madogo pamoja na kazi za kufanya</p>

    <h4>d) Tambua Njia au Vyombo Utakavyotumia</h4>
    <p>Kutambua njia utakayotumia katika ushawishi ni pamoja na namna utakavyowasilisha
      ujumbe wa ushawishi. Mfano, ushawishi kwa njia ya; mahakama, migomo, vyombo
      vya habari, machapisho, elimu kwa umma au kuhamasisha wananchi ili wakuunge
      mkono katika ushawishi, na au utatumia njia ya majadiliano.</p>
    <h4>e) Weka Mikakati ya Ushawishi katika Kila Hoja</h4>
    <p>Kwa kawaida kila hoja ina tofautiana na hoja nyingine, ijapokuwa zote zinaweza
      zikawa zinaleta matokeo yanayofanana. Kwa hali hiyo, katika utayarishaji wa
      shughuli ya ushawishi, ni vyema kila hoja ikawa na mkakati wake. Kuna baadhi
      ya hoja zitahitaji maandamano na zingine zitahitaji mazungumzo ya mezani. Hivyo
      zile zinazohitaji mazungumzo ya mezani ni vyema kupata wazungumzaji wazuri
      wenye mvuto wa hoja na wenye kuzuia hisia zao binafsi. Kadharika, hoja ya maandamano
      ni vyema kupata wazungumzaji, watayarishaji wa ujumbe mfupi mfupi, wahamasishaji
      wa maandamano na waangalizi wa usalama.</p>
    <h4>f) Ainisha na Fahamu Watoa Maamuzi na Wadau Kwenye Tatizo</h4>
    <p>Kila ufanyapo ushawishi, ni vyema kujua na kuainisha ni nani katika ngazi fulani
      anaweza kutoa maamuzi fulani au nani katika ngazi fulani atakusaidia kupata
      nini. Hii itakusaidia kuelekeza hoja za ushawishi katika ngazi inayostahili
      na kubakiza nguvu zingine katika hatua nyingine ya ushawishi. Wakati mwingine,
      kuna maamuzi kadhaa huhitaji yaanzie katika ngazi Fulani, ama ya chini au ya
      juu. Kwa hiyo kutokujua wahusika kunaweza kuharibu shughuli nzima ya ushawishi
      kwa kukosa mwelekeo yakinifu.
    </p>
    <p>
      <em>Kwa marejeo zaidi angalia chati ifuatayo hapa chini;</em>
    </p>
    <table class="table table-bordered">
      <thead>
        <th>Wahusika/Wadau</th>
        <th>Matokeo na nini Kinaweza Kuchangiwa kwenye Ushawishi</th>
      </thead>
      <tbody>
        <tr>
          <td>
            <strong>1. Vyombo vya dola Kitaifa</strong>
            <ul>
              <li>serikali, wizara na vyombo vyake</li>
              <li>bunge</li>
              <li>mahakama</li>
              <li>polisi na majeshi</li>
              <li>watendaji wakuu wa idara serikali za mitaa</li>
              <li>baraza la madiwani,</li>
              <li>kurugenzi vyombo vya kimataifa</li>
              <li>UN, IMF, Benki ya dunia</li>
              <li>Balozi mbalimbali</li>
            </ul>
          </td>
          </ol>
          <td>
            <p>Vyombo hivi vitakuunga mkono katika ushawishi wa kubadilisha na kukuza
              vitu vifuatavyo;
              <ul>
                <li>Sheria,</li>
                <li>Utekelezaji wa sheria</li>
                <li>Sera mbalimbali za kitaifa</li>
                <li>Kanuni na mienendo ya kitaifa</li>
                <li>Program mbalimbali</li>
                <li>Bujeti ya serikali kuu au serikali za mitaa</li>
                <li>Kupata habari nyeti za kitaifa</li>
                <li>Kufanya maamuzi ya kitaifa</li>
                <li>Kukuza haki za binadamu, ikiwa ni pamoja na kukuza haki za makundi
                  maalumu, kama vile haki za kina mama, haki za watoto, ubaguzi wa
                  rangi, kuondoa ukabila, ikiwa ni pamoja na kutokomeza mila na desturi
                  zinazo kiuka haki za binadaamu
                </li>
              </ul>
            </p>
          </td>
        </tr>
        <tr>
          <td>
            <strong>2. Sekta binafsi</strong>
            <ul>
              <li>Wafanya biashara,</li>
              <li>vyama vya wafanyakazi,</li>
              <li>makampuni mbalimbali</li>
            </ul>
          </td>
          <td>
            <p>Sekta hii pia ni muhimu na itakusaidia, kwa kiasi kikubwa, kubadilisha
              mambo mengi yaliyotajwa hapo juu.
            </p>
          </td>
        </tr>
        <tr>
          <td>
            <strong>3. Vyama vya Kiraia</strong>
            <ul>
              <li>NGOs,</li>
              <li>CSOs,</li>
              <li>Mashirika ya dini,</li>
              <li>Vyama vya ushirika</li>
            </ul>
          </td>
          <td>
            <ul>
              <li>Huimarisha na kukuza uwezo wa vyama vya kiraia, mashirika,</li>
              <li>Hukuza uwajibikaji na uvumilivu miongoni mwa jamii,</li>
              <li>Huwasemea na kuwapa nguvu raia ambao wamesahaulika,
              </li>
              <li>Hukuza elimu ya uraia, ikiwa ni pamoja na kuvifanya vyama vya kiraia
                kutengeneza muungano na ushirikiano katika kudai na kudumisha haki
                za kiraia.
              </li>
            </ul>
          </td>
        </tr>
        <tr>
          <td>
            <strong>4. Vyama vya siasa</strong>
          </td>
          <td>
            <ul>
              <li>
                Hukuza demokrasia na ushiriki wa wananchi katika kutoa maamuzi, kutunga sheria, uwazi
                na uwajibikaji wa vyombo vya dola,
              </li>
              <li>
                Hubadilisha tabia na miiko ambayo hukera wanajamii,
              </li>
              <li>
                Hutumia majukwaa kusema kero za wananchi na husaidia kudai haki za wananchi katika
                maeneo mbalimbali.
              </li>
            </ul>
          </td>
        </tr>
        <tr>
          <td>
            <strong>5. Vyombo vya habari</strong>
            <ul>
              <li>Radio,</li>
              <li>Televisheni,</li>
              <li>Magazeti,</li>
            </ul>
          </td>
          <td>
            <ul>
              <li>
                Hufanya kazi ya kutoa taarifa, hata kule ambapo hakufikiki,
              </li>
              <li>
                Husaidia kujenga hoja na umoja,
              </li>
              <li>
                Ni daraja kati ya wananchi na watawala au vyombo vya dola,
              </li>
            </ul>
          </td>
        </tr>
        <tr>
          <td>
            <strong>6. Watu maarufu na wananchi wa kawaida</strong>
            <ul>
              <li>Huunga mkono madai au hoja za ushawishi,</li>
              <li>ndio walengwa wa hoja zote za ushawishi,</li>
              <li>husaidia kueneza elimu na ujumbe wa ushawishi,</li>
              <li>husaidia katika kubadili tabia na mienendo iliyozoeleka</li>
            </ul>
          </td>
          <td>
            <ul>
              <li>
                Hufanya kazi ya kutoa taarifa, hata kule ambapo hakufikiki,
              </li>
              <li>
                Husaidia kujenga hoja na umoja,
              </li>
              <li>
                Ni daraja kati ya wananchi na watawala au vyombo vya dola,
              </li>
            </ul>
          </td>
        </tr>
      </tbody>
    </table>
    <h5>g) Ainisha na Fahamu ni wakati gani wa Kufanya Ushawishi</h5>
    <p>Ndiyo, ni vyema kujua ni wakati gani wa kufanya ushawishi na wakati gani haufai.
      Kwa mfano, unapofanya ushawishi wa kuzuia tohara kwa kina mama, ni vizuri kujua
      ni nyakati gani tohara hufanyika ili kugawanya hoja za ushawishi kulingana
      na nyakati. Yale mambo yanayohitaji maamuzi ya ngazi za juu ni vyema yakafanyika
      tofauti na yale maamuzi kutoka kwenye jamii yenyewe.</p>
    <h5>h) Tengeneza Bajeti na Tunisha Mfuko kwa Ajili ya Ushawishi</h5>
    <p>Mara baada ya kukamilisha mipango yote na kuainisha shughuli zitakazohusika,
      basi ni vyema kuweka bajeti ya mipango yote ili kujua kiwango cha fedha kitakachotumika
      katika utekelezaji wa shughuli. Hii ni kwa sababu, takribani kila jambo katika
      jamii linagharama ya kuliendesha au kulifanya.</p>

    <p>Kwahiyo, mara baada ya kukamilisha bajeti, kazi kubwa inayofuata ni kutafuta
      fedha kwa ajili ya utekelezaji wa mipango kwa ujumla. Hapa itabidi kutumia
      mbinu mbalimbali katika kutunisha mfuko wa ushawishi na shughuli zote kwa ujumla.
      Ni vyema kuanza kutafuta fedha au kutunisha mfuko kwa kutumia vyanzo mbalimbali
      ambavyo viko karibu na kikundi na kisha kuanza kutoka. Hii ni kwa sababu wale
      wanaokuzunguka wanajua zaidi kazi yako kabla ya wale walioko mbali. Aidha wale
      wanaokuzunguka ndio mashahidi wa kutetea mapendekezo yako kwa wale walioko
      mbali. Kwa kifupi zifuatazo ni mbinu kadhaa za kutunisha mfuko kwa ajili ya
      ushawishi;
    </p>

    <ul>
      <li>Michango ya wanachama,</li>
      <li>Miradi ya kikundi au shirika,</li>
      <li>Tozo zinazotokana na huduma inayotolewa,</li>
      <li>Maombi ya msaada kutoka kwa mashirika au makampuni yanayotoa michango ya huduma
        ya jamii,
      </li>
      <li>Misaada kutoka kwa wahisani wa maendeleo,</li>
      <li>Matukio ya kutunisha mfuko,</li>
    </ul>
    <h5> i) Tekeleza Mipango Yako </h5>
    <p>Hatua hii inahusisha kuanza kutekeleza mipango uliyojipangia katika hatua ya
      mipango. Hivyo, hatua hii huhusisha shughuli za nje baada ya kukamilisha mipango
      yote ya maandalizi. Kwa maana nyingine, yale yote uliyoyapanga katika hatua
      ya mipango huhitajika kuwekwa katika uhalisia. Mtego mkubwa hapa ni namna ya
      kuwasilisha. Hatua hii ni muhumu sana kwani ndio matokeo ya mipango yote hupatikana
      katika hatua hii.</p>
    <p>Kwa kawaida utekelezaji wa mipango ndio haswa kazi ya ushawishi. Zifuatazo ni
      namna mbalimbali ambazo zinaweza kutumika kukamilisha mipango ya ushawishi;</p>
    <h6>
      a) Njia ya kutoa ujumbe kupitia machapisho mbalimbali kama vile vitabu, vipeperushi
      na mabango.
    </h6>
    <p>
      Njia hii ni nzuri kwani machapisho hufanya ushawishi wa moja kwa moja kupitia msomaji
      wa maelezo yaliyomo katika chapisho. Njia hii ni nzuri na inafaa katika jamii
      ya watu wanaojua kusoma na kuandika na kisha kufanyia upembuzi yakinifu kwa
      yaliyoandikwa. Njia hii yaweza kutumika peke yake au yaweza kutumika kama chombo
      kimojawapo katika shughuli ndani ya njia zingine za ushawishi.</p>
    <h6>
      b) Njia ya kutumia vyombo vya habari kama vile magazeti, television, redio na mu
      za mikononi.
    </h6>
    <p>
      Matumizi ya vyombo vya habari ni njia muhimu na nzuri katika kufanya ushawishi. Hii
      ni kutokana na sababu zifuatazo;
    </p>
    <ul>
      <li>hufanya suala au tatizo kubwa na lionekane haraka kwa watoa maamuzi;</li>
      <li>ni njia ambayo ujumbe wake hufikiwa au huwapata watu wengi katika jamii;</li>
      <li>huisaidia jamii kulifahamu tatizo ikiwa ni pamoja na kujua mapendekezo mbambali
        unayoyatoa kuhusu ufumbuzi wa tatizo;
      </li>
      <li>njia hii hukusaidia kupata wafuasi watakao kuunga mkono na kukusaidia kueneza
        ujumbe kwa haraka;
      </li>
      <li>husaidia kubadilisha mtizamo, tabia na mwenendo wa jamii juu ya jambo fulani;</li>
      <li>husaidia kurekebisha sera, mipango hata mienendo ya watu binafsi pamoja na
        jamii;
      </li>
      <li>huhamasisha na kuathiri misimamo ya watoa maamuzi, na</li>
      <li>husaidia kutunisha mifuko kwa ajili ya ushawishi zaidi.</li>
    </ul>

    <p>Kwa ujumla, katika kutengeneza ujumbe kwa ajili ya vyombo vya habari, ni vyema
      kujua haya yafuatayo;
      <ul>
        <li>kujua hadhira yako inataka nini,</li>
        <li>kujua mazingira ya kisiasa kuhusu unyeti wa hoja, hofu zozote na nyakati</li>
        <li>kuhakikisha ujumbe wako ni mfupi na rahisi kueleweka;</li>
        <li>tumia habari au visa ambavyo vipo na vinaonekana katika jamii;</li>
        <li>iache hadhira ipate majibu yake yenyewe kutoka kwenye ujumbe</li>
        <li>pendekeza masuluhisho/suluhisho linalowezekana;</li>
      </ul>
    </p>
    <p>Ujumbe wa ushawishi kwa njia ya vyombo vya habari waweza kuwa katika mfumo wa
      vitu hivi vifiatavyo;
      <ul>
        <li>Barua kwa wasomaji,</li>
        <li>Makala,</li>
        <li>Michoro ya kuchekesha (vikaragosi),</li>
        <li>Taarifa maalumu kwa vyombo vya habari (Press release),</li>
        <li>Matangazo,</li>
        <li>Picha</li>
        <li>Filamu au mchezo wa kuigiza,</li>
        <li>Vichekesho,</li>
        <li>Ujumbe mfupi mfupi wa simu,</li>
        <li>Nyimbo n.k.</li>
      </ul>
    </p>
    <h6>
      c) Njia ya mafunzo, semina na washa kwa kuielimisha na kuihamasisha jamii ili ishiriki
      katika kudai mabadiliko.
    </h6>
    <p>
      Mafunzo ya aina mbalimbali kupitia semina, warsha na pengine kupitia mikutano, husaidia
      kwa kiasi kikubwa katika kufanya ushawishi kwenye jamii tunazoishi. Hali hii
      huwa hivyo kwa sababu;
      <ul>
        <li>husaidia jamii au wanajamii kutekeleza au kufuatilia jambo wakiwa na uelewa
          juu ya jambo wanalolifuatilia;
        </li>
        <li>ubadilisha matatizo au matakwa ya watu kutoka kwenye malalamiko na kuwa kwenye
          mpangilio wa mapendekezo au madai sawia ya kudai haki zao;
        </li>
        <li>huingiza na kuwaleta waathirika pamoja katika kudai haki;</li>
        <li>huwezesha watu wa kawaida kushiriki katika shughuli za uraia na utawala wa
          jamii
        </li>
        <li>hukuza umiliki wa ushawishi kutoka mtu mmoja au kikundi hadi ushiriki wa
          jamii kwa ujumla;
        </li>
        <li>hukuza ushirika wa washiriki waliopo ngazi za chini hadi kwenye ngazi ya
          taifa;
        </li>
        <li>pale ambapo hoja haikuwa nzito, huibadilisha na kuwa halali, ikimilikiwa
          na jamii kwa ujumla.
        </li>
      </ul>
    </p>
    <h6>d) Njia ya Sanaa.</h6>
    <p>
      Japokuwa maandalizi yake huchukua muda mrefu, njia hii ya sanaa hutumika sana na
      hufaa katika hatua za kutafuta watu wa kuwaunga mkono katika hoja yenu. Aidha
      njia hii inafaa sana katika kuinua uelewa wa wananchi na hasa wananchi wa kawaida.
      Hii ni kwa sababu sanaa hutumika kuonyesha, moja kwa moja, chanzo au sababu
      za matatizo, madhara ya tatizo na hata ufumbuzi wa tatizo.
    </p>

    <h6>
      e) Njia ya mikutano ya hadhara.
    </h6>
    <p>
      Njia hii haina tofauti sana na ile warsha, isipokuwa ujumbe unaotolewa katika njia
      ya mihadhara ni ule unaoeleweka kwa urahisi kwa jamii nzima au wahusika katika
      mikutano na hivyo husaidia;
      <ul>
        <li>kuongeza joto la mabadiliko ya haraka;</li>
        <li>kuonesha ni kiasi gani hoja ya mabadiliko inaungwa mkono;</li>
        <li>kuanzisha mabadiliko kwa haraka zaidi kuliko semina na warsha na hivyo washiriki
          wa ngazi zote huanza kudai mabadiliko;
        </li>
        <li>huwahusisha watu wa rika zote na haihitaji watu wenye elimu ya juu kukusaidia
          katika kudai mabadiliko.
        </li>
        <li>inaweza kusababisha maandamano ambayo hudai mabadiliko ya mara moja;</li>
      </ul>
    </p>
    <h6>
      f) Njia ya maandamano
    </h6>
    <p>
      Maandamano ni njia mojawapo ya kufanya ushawishi katika hali ya ama kushinikiza kufanyika
      kwa jambo fulani katika jamii au kuunga mkono kauli au kufanyika kwa jambo
      fulani. Mara nyingi njia hii huvuta hisia za viongozi na katika hali ya kawaida,
      ujumbe hufika kwa wepesi kwa wahusika. Hata hivyo, ni muhimu kufanya maandalizi
      kutoka katika hatua ya mipango na hata katika hatua ya utekelezaji wa shughuli
      ya ushawishi.
    </p>
    <p>
      Maandalizi yanayotakiwa ni pamoja na kuandaa hotuba ya mgeni rasmi, kupanga ni wapi
      maandamano yataanzia na kuishia, kuomba kibali cha maandamano, kuandaa ujumbe
      mfupi mfupi katika mabango yatakayobebwa na waandamanaji na kufafanua sababu
      ya kufanya maandamano. Njia hii ina sifa kadhaa, ikiwa ni pamoja na hizi zifuatazo;
      <ul>
        <li>Inafaa kwa mashirika makubwa na yenye ushawishi mkubwa,</li>
        <li>Ni njia mbadala baada ya njia zingine za majadiliano ya kila aina au njia
          ya kutumia taarifa na maandishi kushindikana au kupuuzwa,
        </li>
        <li>Isipoandaliwa vizuri, ni rahisi kuonekana kuwa ina hoja na matakwa ya kisiasa
          wakati ambapo madai yake yanaweza kuwa ni madai ya kawaida ya kijamii.
        </li>
      </ul>
    </p>
    <h6>
      g) Njia ya ushawishi kupitia viongozi na wawakilishi kama vile madiwani na wabunge.
    </h6>
    <p>
      Njia hii hutumika kwa lengo la ushawishi kuwepo ama marekebisho au kutungwa kwa sheria,
      kanuni au taratibu katika jamii. Aidha, ushawishi wa aina hii unafaa pale ambapo
      mnashawishi kufutwa au kurekebishwa kwa sheria, kanuni au taratibu kandamizi
      katika jamii. Njia hii huhitaji maandalizi ya awali yanayoonyesha sababu za
      kutaka kuungwa mkono kwa hoja mnayoitaka.
    </p>
    <h6>
      h) Njia ya majadiliano na Watendaji wa Ngazi za Juu.
    </h6>
    <p>
      Njia hii huelekeza ushawishi kwa watumishi au watendaji wa idara kuu zinazohusika
      na ushauri wa moja kwa moja kwa watoa maamuzi au pengine kwa watoa maamuzi.
      Kwa kawaida, njia hii hutumika sana kuweka ushawishi wa kubadilisha sheria,
      kanuni, utaratibu, na hata sera katika jambo fulani.
    </p>
    <h6>
      i) Njia ya kutumia mahakama.
    </h6>
    <p>Njia ya kutumia mahakama au vyombo vingine vya maamuzi ni njia inayotumika katika
      maeneo ambayo kuna vifungu vya sheria vinavyounga mkono kuwepo kwa haki fulani
      lakini ama kwa kutokujua au kwa kiburi cha madaraka, haki hiyo haitolewi. Aidha
      njia hii hutumika katika kupima au kutafuta namna ya kufuta sheria au kanuni
      ambayo katika macho ya sheria mama au Katiba inaonekana kuvunjwa. Kwa hali
      hii, maamuzi ambayo hutolewa na mahakama au baraza hutekelezwa kwa amani. Hata
      hivyo, njia hii huhitaji utalaamu wa kisheria katika kufanikisha ushawishi.</p>
    <h6>
      j) Njia ya Muungano na Ushirikiano na Wadau
    </h6>
    <p>Njia hii uhusisha kuunganisha nguvu kwa pamoja katika kushawishi juu ya jambo
      fulani ikijumuisha mashirika mbalimbali yenye malengo ya kufanana katika kutetea
      na kulinda haki za kijamii. Njia hii inafaa katika kuunganisha nguvu ya pamoja
      katika ushawishi wa kuleta mabadiliko katika jambo moja au mawili. Kama watu
      wasemavyo kuwa umoja ni nguvu, ndivyo hivyo hivyo njia hii husaidia kuleta
      nguvu ya pamoja. Njia hii pia husaidia kutoa ulinzi wa kutosha pale ambapo
      hoja ya ushawishi ni ngumu na inaweza kuhatarisha usalama wa kikundi au shirika.</p>
    <h6>
      k) Njia ya kugoma
    </h6>
    <p>Kwa kiasi kikubwa njia hii hutumika katika sehemu zenye watu wengi wanaopata
      au kutoa huduma ya aina moja. Kwa mfano, watumishi katika mashirika ya utoaji
      wa huduma kama vile viwanja vya ndege, hospitali, viwanda vingine vya aina
      yeyote; sehemu za migodini na bandarini. Hata hivyo, ni vyema kutumia njia
      hii ya ushawishi kwa mujibu wa sheria ya Mahusiano Kazini na taratibu zake
      ili kuepusha madhara zaidi yakiwamo ya kufukuzwa kazi kwa sababu ya kushiriki
      katika mgomo usio halali.</p>
    <div class="callout callout-info">
      <h2>
        Jinsi ya kuendesha
      </h2>
      <p>
        Mwezeshaji waelekeze washiriki wakae katika makundi ya watu watano hadi sita ili
        wajadili na kupanga mambo yafuatayo;
        <ol>
          <li>Kwa kujadiliana katika kikundi, washiriki waorodheshe matatizo yaliyopo
            katika jamii ambayo tayari yamekwisha fanyiwa utafiti na kujulikana sababu
            ya
          </li>
          <li>vyanzo vyake, matokeo yake na ufumbuzi lakini bado haujafanyika ushawishi
            wa kutosha kuleta mabadiliko yanayotakiwa.
          </li>
          <li>Baada ya kuorodhesha, washiriki wachague tatizo moja ambalo watalifanyia
            shawishi, kisha waendelee kuorodhesha sababu au chanzo cha tatizo hilo,
            matokeo ya tatizo hilo na pia ufumbuzi wa tatizo.
          </li>
          <li>Mwezeshaji waelekeze washiriki watayarishe mpango wa ushawishi, wakiainisha
            malengo ya ushawishi, gharama, wadau na namna mtakavyowatumia na mbinu
            mtakazotumia kushawishi,
          </li>
        </ol>
      </p>
    </div>
    <h5>
      ii) Fanya Uangalizi wa Utekelezaji
    </h5>
    <p>
      Pamoja na kuwa na mipango mizuri, lakini mipango yote yaweza kuwa haina maana kama
      hakuna usimamizi na uangalizi wa kueleweka katika hatua zote, kuanzia mipango
      na hata utekelezaji wa shughuli ya ushawishi. Hivyo, ni vyema kufanya shughuli
      hii kwa usimamizi wa kueleweka katika hatua zote za ushawishi.
    </p>
    <h5>
      iii) Fanya Tathmini ya Shughuli nzima ya Ushawishi
    </h5>
    <p>
      Tathmini ni kipimo cha mafanikio au vinginevyo vya shughuli yeyote ambayo mtu au
      kikundi hujipangia. Tathmini husaidia kuonesha kama kuna dalili zozote za kusonga
      mbele au kurudi nyuma.
    </p>
    <p>
      Kwa kawaida, tathmini ni shughuli endelevu. Mara nyingi watu wengi katika mashirika
      au vikundi huifanya kazi hii mwisho wa mradi au kazi. Kiuhalisia, kazi hii
      inapaswa kufanywa kila wakati na inapofika mwisho wa mradi au shughuli, kazi
      kubwa hupaswa kuwa ya majumuisho na kupata tathmini kwenye malengo makubwa
      kama vile mabadiliko ya tabia, hali na mazingira.
    </p>
    <div class="callout callout-info">
      <h2>Kazi ya Vikundi</h2>
      <ol>
        <li>Mwezeshaji wagawe washiriki katika makundi matano na waandae mbinu za ushawishi
          katika mambo yafuatayo;
          <ol type="a">
            <li>Kubadilisha tabia za wananchi wanaojichukulia sheria mkononi kama vile
              mauaji ya watuhumiwa wa wizi n.k;
            </li>
            <li>Kubadilisha tabia za wananchi wenye imani potofu kama vile mauaji ya
              vikongwe na watu wenye ulemavu wa ngozi n.k;
            </li>
            <li>Kushawishi utungwaji wa sheria au kanuni zitakazozuia jambo fulani kama
              vile uharibifu wa vyanzo vya maji, uharibifu wa mazingira;
            </li>
            <li>Kushawishi kwa mamlaka za serikali za mitaa/vijiji, kuanzisha huduma
              za jamii kama vile ujenzi wa soko, zahanati, shule, ununuzi wa madawati
              n.k;
            </li>
            <li>Kutambua na kutambulika kwa wasaidizi wa kisheria na kazi zao kwenye
              makundi mbalimbali ya kijamii, mfano taasisi za kidini, vyama vya ushirika,
              asasi za kijamii Kwanini tunahitaji kufanya ushawishi?
            </li>
            <li>Ni wakati gani tunaweza kufanya ushawishi?</li>
          </ol>
        </li>
      </ol>
    </div>
  </div>

  <!-- Scripts -->
  <script src="js/jquery.min.js"></script>
  <script src="js/bootstrap.min.js"></script>
</body>

</html>
