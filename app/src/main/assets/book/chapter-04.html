<html lang="sw">

<head>
  <meta charset="utf-8">
  <meta http-equiv="x-ua-compatible" content="ie=edge">
  <title>SURA YA NNE | Haki za Binadamu</title>
  <meta name="description" content="">
  <meta name="viewport" content="width=device-width, initial-scale=1">

  <link rel="stylesheet" href="css/bootstrap.css">
  <link rel="stylesheet" href="css/main.css">
</head>

<body>
  <h1>SURA YA NNE
    <small>Haki za Binadamu</small>
  </h1>
  <div class="callout callout-primary">
    <h2>Lengo Kuu</h2>
    <p>Kujenga uwezo wa washiriki juu ya dhana ya haki za binadamu na ulinzi wa haki
      za binadamu
    </p>
  </div>
  <div class="callout callout-secondary">
    <h2>Malengo Mahususi</h2>
    <p>Baada ya kumalizika mada hii, washiriki watafahamu;

      <ul>
        <li>Tafsiri ya haki za binadamu;</li>
        <li>Aina ya haki za binadamu;</li>
        <li>Umuhimu wa kulinda na kutetea haki za binadamu katika jamii</li>
        <li>Madhara ya uvunjaji wa haki za binadamu</li>
      </ul>
    </p>
  </div>
  <div>
    <h2>Maana ya Haki za Binadamu</h2>
    <p>
      Mwezeshaji anaweza kutumia mbinu zifuatazo katika kufafanua maana ya haki za binadamu:
    </p>
    <div>
      <h3>Jinsi ya Kuwezesha</h3>
      <p>
        <ol>
          <li>Gawanya washiriki katika makundi (yasiyozidi watu watano) na waeleze wafanye
            yafuatayo:-
            <ol type="a">
              <li>Nini maana ya binadamu</li>
              <li>Watoe sifa za binadamu;</li>
              <li>Waorodheshe vitu muhimu ambavyo binadamu yeyote ni lazima awe navyo
                ili ubinadamu wake ukamilike.
              </li>
            </ol>
          </li>
        </ol>
      </p>
      <p>
        Mwezeshaji tumia mbinu ifuatayo katika kufafanua maana ya haki za binadamu.
        <ol>
          <li>Andika maneno “binadamu” na “haki” juu ya karatasi kubwa au kwenye ubao.
            Chini ya neno “binadamu: chora picha inayoonyesha umbo la binadamu
          </li>
          <li>Baadae, waulize washiriki nini kinahitajika kulinda, kukuza na kuendeleza
            sifa hizo za binadamu. Orodhesha majibu ya washiriki chini ya upande
            wa ‘haki’. Hakikisha washiriki wanatoa ufafanuzi wa majibu yao kadri
            inavyowezekana.
          </li>
          <li>Washiriki wajadili maana ya haki za binadamu. Jaribu kupata tafsiri ya
            haki za binadamu inayokubaliwa na washiriki wengi na uiandike kwenye
            chati au ubaoni. Unaweza kutumia maswali yafuatayo:-
            <ul>
              <li>Tutatafsiri vipi haki za binadamu?</li>
              <li>Watu wana haki na wajibu gani?</li>
              <li>Jamii inatendeana vipi na watu wake? Na vipi watu katika jamii wanatendeana?</li>
            </ul>
          </li>
        </ol>
      </p>
    </div>
    <div class="callout callout-default">
      <h3>
        Mchango wa Mwezeshaji
      </h3>
      <p>
        Mwezeshaji onesha mambo muhimu katika mjadala, toa mchango wako kulingana na maoni
        ya washiriki. Sisitiza kwamba binadamu ni kiumbe mwenye akili, busara na
        utashi (yaani ana uwezo na hiari ya kuchagua mema na mabaya) na sifa hizo
        ndizo zinachangia utu wake – kutimia kwa utu wa binadamu ambao ndio
        <strong>thamani au kipimo</strong> cha ubinadamu wenyewe.
      </p>
      <p>
        Elezea kuwa kuna vitu vya asili ambavyo binadamu ni lazima awe navyo ili aweze kufaidi
        UTU wake kama binadamu. Kila mtu ana
        <strong>STAHILI</strong> za msingi- kiraia, kisiasa, kiuchumi na kiutamaduni.
      </p>
      <p>
        <strong>STAHILI</strong> hizi za binadamu ndio zinafanya haki za binadamu – kila
        mtu ana haki za msingi – kiraia, kisiasa, kiuchumi na kiutamaduni.
      </p>
      <p>
        Kutokana na kutambulika kwa stahili za binadamu, ndio maana kuna sheria zinazolinda
        haki za binadamu na kuheshimu utu wao. Kwamba kila mtu ni lazima akubali
        haki hizo ili kulinda utu wa binadamu.
      </p>
      <p>
        Mwezeshaji toa mchango wako kuhusu maana ya haki za binadamu na sifa za haki za binadamu.
      </p>
      <p>
        Mwezeshaji endeleza mjadala kwa kutoa mchango wako kuhusu maana ya haki za binadamu
        kwamba chimbuko lake ni
        <strong>UTU</strong> wa binadamu.
      </p>
    </div>
    <h3>
      Maana, Mwanzo na Utambuzi wa Haki za Binadamu
    </h3>
    <p>
      Haki za binadamu ni zile stahili ambazo kila mwanadamu anazo au anastahili kuwa nazo
      kwa kuwa tu yeye ni binadamu. Haki za binadamu ni haki ambazo hazibagui mtu
      wa aina yeyote, na bila haki hizo mtu hawezi kuwa binadamu kamili.
    </p>
    <p>
      Haki za binadamu ni za asili, binadamu huzaliwa nazo na hivyo inabidi zitambuliwe
      na kuheshimiwa. Hazitolewi kwa kutegemea hati yeyote ya kisheria kwa kuwa binadamu
      huzaliwa nazo. Ikiwa stahili hizo zitaondoshwa au kukiukwa, basi utu wa binadamu
      huyo unakuwa umedhalilishwa au kutwezwa.
    </p>
    <h4>
      Mwanzo wa Haki za Binadamu
    </h4>
    <p>
      Haki za binadamu zipo tangu binadamu alipoanza kuishi katika dunia hii. Ni haki ambazo
      asili yake haiwezi kutenganishwa na kukua kwa binadamu na ushiriki wake katika
      kukabiliana na changamoto kadhaa za kimazingira, kimila, kiutamaduni, kisiasa
      na kiuchumi. Hivyo, kwa kifupi, haki za binadamu zinajumuisha haki za msingi
      kama vile kuishi, kujieleza, kwenda mahali unapopenda, kutoa maoni, kujumuika
      na kujihifadhi ikiwa ni pamoja na faragha.
    </p>
    <img src="images/04-01.png" class="img-responsive center-block" alt="Mwanzo wa Haki za Binadamu">
    <h5>
      Chimbuko na Utambuzi wa Haki za Binadamu
    </h5>
    <p>
      Kwa kipindi kirefu haki za binadamu zimekuwepo na kuongoza maisha ya mwanadamu kulingana
      na asili ya kila mwanadamu. Kukua na kutambulika kwa haki za binadamu kumepitia
      madaraja kadhaa kulingana na hatua kadhaa za kukua kwa jamii. Kabla ya karne
      ya 19 haki hizi zilikandamizwa na kupuuzwa na jamii, serikali iliyotawala katika
      jamii husika na wakati mwingine mataifa yaliyoingia kutawala mataifa mengine.
      Hali hii ililawalazimisha watetezi wa haki za binadamu kufanya kazi ya ushawishi
      ili kuanza hatua ya kuainisha na kuzitambua haki za binadamu.
    </p>
    <p>
      Hatua ya kwanza kabisa ya utambuzi wa haki za binadamu ilitokana na kuzidi kwa vitendo
      vya ubaguzi, ukatili, unyanyasaji, kutumikisha watu kwa kuwaita watumwa na
      uonevu dhidi ya binadamu na matendo mengine ya aina hiyo. Hali hii ililazimisha
      mataifa kuzitambua haki za binadamu kupitia Tamko la Kimataifa la Haki za Binadamu
      la mwaka 1948. Tamko hili liliweka bayana haki za binadamu na stahiki zake
      ikiwa ni pamoja na mataifa kuweka mikakati ya kuziheshimu, kuzilinda na kuzitekeleza.
    </p>
    <h5>
      Tamko la Kimataifa la Haki za Binadamu la Mwaka 1948
    </h5>
    <p>
      Tamko hili limekubaliwa na kupitishwa na Baraza Kuu la Umoja wa Mataifa tarehe 10
      Desemba, mwaka 1948; (na hivyo kufanya tarehe 10 Desemba kuwa siku ya haki
      za binadamu duniani). Tamko hili ndilo chimbuko la kulindwa kwa haki za binadamu
      duniani kote. Tamko hili linajumuisha, kwa pamoja, aina zote za haki za binadamu,
      yaani haki za kiraia na kisiasa, na haki za kiuchumi, kijamii na kiutamaduni.
    </p>
    <p>
      Tamko hili ndilo linachukuliwa kama tafsiri au ufafanuzi rasmi wa viwango vya kimataifa
      vya haki za binadamu. Pia linachukuliwa kuwa ndiyo kielelezo kikuu cha viwango
      vya haki za binadamu kwa kila nchi, hata kama sheria za nchi hiyo hazilindi
      haki za binadamu.
    </p>
    <p>
      Tamko la Kimataifa la haki za binadamu ni “tamko” halina masharti ya kuzibana nchi
      kutekeleza haki za binadamu kisheria. Pamoja na kuwa halina nguvu kisheria.
      Tamko hili linaheshima kubwa sana kimataifa na nchi nyingi wamelitambua na
      kuingiza kwenye katiba zao. Tanzania imefanya hivyo katika ibara ya 9 (f )
      ya Katiba ya nchi ya mwaka 1977, kama ilivyorekebishwa mara kwa mara.
    </p>
    <p>
      Ili kuzipa haki za binadamu nguvu zaidi za kisheria na kuzibana nchi wanachama, Baraza
      Kuu la Umoja wa Mataifa lilipitisha mikataba miwili mikuu ya haki za binadamu
      ya mwaka 1966, ambayo ni Mkataba wa Kimataifa wa Haki za Kiraia na Kisiasa
      na Mkataba wa Kimataifa wa Haki za Kiuchumi, Kijamii na Kiutamaduni.
    </p>
    <h5>
      Mkataba wa Kimataifa wa Haki za Kiraia na Kisiasa wa Mwaka 1966
    </h5>
    <p>
      Mkataba wa Kimataifa wa Haki za Kiraia na Kisiasa ulipitishwa na Baraza Kuu la Umoja
      wa Mataifa mwaka 1966 na kuanza kutumika Machi, 1976. Tanzania imeukubali na
      kuuridhia mkataba huo tarehe 11 Septemba 1976. Nchi mwanachama wa Mkataba huu,
      ikiwemo Tanzania, wamekubali:-
      <ul>
        <li>Kuheshimu na kuwahakikishia watu wote uwepo wa haki hizi bila ubaguzi wa
          aina yoyote, kama vile rangi, kabila, lugha, dini, asili au utaifa wao;
        </li>
        <li>Kupitisha sheria na hatua nyingine za kulinda haki zilizomo kwenye mkataba
          pale ambapo sheria au hatua zozote hazijafanywa;
        </li>
        <li>Kuhakikisha mtu yeyote aliyeingiliwa au kukiukwa kwa haki na uhuru wake anapata
          ufumbuzi kama vile kulipwa fidia;
        </li>
        <li>Kuhakikisha usawa kati ya wanaume na wanawake katika kufaidi haki za kiraia
          na kisiasa zilizoorodheshwa kwenye mkataba.
        </li>
      </ul>
    </p>
    <p>
      Katika kuhakikisha kuwa kila taifa linakamilisha makubaliano ya pamoja mwaka 1966
      ulipitishwa Mkataba wa Haki za Kiraia na Kisiasa ulioweka bayana orodha ya
      haki za binadamu ikiwa ni pamoja na hitajio la kuziheshimu, kuzilindwa dhidi
      ya ukatili, unyanyasaji na uonevu wa aina nyingine yeyote na kuhakikisha utekelezaji
      wake kitaifa na kimataifa.
    </p>
    <p>
      Orodha kamili ya haki za kiraia na kisiasa inajumuisha haki zifuatazo:-
      <ul>
        <li>Haki ya kuishi, ukamilifu, uhuru na usalama wa mtu;</li>
        <li>Haki mbele ya vyombo vya sheria;</li>
        <li>Haki ya faragha;</li>
        <li>Haki ya kuabudu dini au imani;</li>
        <li>Haki ya kutoa maoni na kujieleza;</li>
        <li>Haki ya mtu kwenda kokote na makazi;</li>
        <li>Haki ya kukusanyika na kujiunga kwenye kikundi au chama chochote;</li>
        <li>Haki ya kushiriki katika masuala ya kisiasa, kwa mfano, kupiga kura na kupigiwa
          kura, haki ya ya kusema anachoamini; n.k.
        </li>
      </ul>
    </p>
    <p>
      Kwa ujumla haki hizi zinalindwa na mamlaka za nchi kama vile serikali. Na pale panapotekea
      haki hizi zinavunjwa na mtu, mtu huyo anastahili kukamatwa na kufikishwa mbele
      ya vyombo vya dola ili ajibu mashtaka ya kuvunja haki za binadamu.
    </p>
    <p>
      Hatua ya pili ilikuwa ilikuwa ni utambuzi wa haki za binadamu ambazo zinakamilisha
      ukamilifu wa haki za kiraia na haki za kisiasa. Hatua hii ilipitishwa na jumuiya
      ya kimataifa mwaka ule ule wa 1966 kupitia Mkataba wa Kimataifa wa Haki za
      Kiuchumi, Kijamii na Kiutamaduni.
    </p>
    <h5>
      Mkataba wa Kimataifa wa Haki za Kiuchumi, Kijamii na Kiutamaduni wa Mwaka 1966
    </h5>
    <p>
      Mkataba wa Kimataifa wa Haki za Kiuchumi, Kijamii na Kisiasa ulipitishwa na Baraza
      Kuu la Umoja wa Mataifa tarehe 16 Desemba 1966 na umeanza kutumika tarehe 3
      Januari 1976. Tanzania imekubali na kuuridhia Mkataba huu tarehe 11 Septemba
      1976. Nchi wanachama wa mkataba huu zina majukumu ya jumla yafuatayo:-
      <ul>
        <li>Kuchukua hatua – peke yake au kupitia msaada na ushirikiano wa kimataifa,
          hasa hatua za kiuchumi na kiufundi kwa kadri ya hali ya rasilimali zake
          – kwa lengo la kuhakikisha kuwa haki zilizomo zinafaidiwa, hatua kwa hatua,
          kwa njia zote muafaka, ikiwemo kupitisha sheria;
        </li>
        <li>Kuhakikisha watu wake wanafaidi haki bila ubaguzi;</li>
        <li>Kuhakikisha usawa kati ya wanaume na wanawake katika kufaidi haki zilizoorodheshwa
          kwenye mkataba huu.
        </li>
      </ul>
    </p>
    <p>
      Kwa hiyo, hatua hii ilizitambua na kuzijuisha haki za kiuchumi, kijamii na kiutamaduni
      katika mikakati ya utekelezaji wa haki za binadamu. Orodha kamili ya haki za
      kiuchumi, kijamii na kiutamaduni inajumuisha haki zifuatazo:
      <ul>
        <li>Haki kufanya kazi katika mazingira mazuri ya kazi;</li>
        <li>Uhuru wa kuwa au kujiunga kwenye vyama vya wafanyakazi;</li>
        <li>Haki ya kiwango cha kutosheleza cha maisha (ikiwemo chakula, mavazi na malazi);</li>
        <li>Haki ya afya, kupumzika, burudani na starehe;</li>
        <li>Haki ya elimu;</li>
        <li>Haki ya kushiriki katika maisha ya kiutamaduni ya jamii inayomhusu; n.k</li>
      </ul>
    </p>
    <p>
      Kwa kawaida haki hizi zinapaswa ziheshimiwe, zilindwe na kutekelezwa na serikali
      kwa kutumia mifumo kadhaa ya serikali. Kwa mfano, haki ya kupata elimu na afya
      bora inataka serikali kuweka mifumo itakayowezesha upatikanaji wa haki hizi
      kwa raia wake.
    </p>
    <p>
      Baada ya utambuzi wa haki za binadamu kupitia hatua hizo hapo juu, jumuia ya kimataifa
      na wanachama wake imeendelea kuainisha na kuzitambua haki kadhaa za makundi
      mbalimbali kama vile haki za wanawake, haki za watoto, haki za wazee, haki
      za mazingira mazingira bora na salama, haki za Maendeleo, haki za kijtawala,
      haki ya kutumia rasilimali za nchi kwa faid ya wananchi na haki za watu wenye
      ulemavu kulingana na hitatijio katika jamii.
    </p>
    <h5>
      Mkataba wa Kiafrika wa Haki za Binadamu na Haki za Watu wa Mwaka 1981
    </h5>
    <p>
      Mkataba huu ulipitishwa na wakuu wa nchi na serikali za Umoja wa Nchi za Afrika (OAU),
      Nairobi – Kenya mwaka 1981. Hadi leo nchi zote za Afrika ni wanachama wa Mkataba
      huu. Nchi wanachama zina wajibu wa kutambua haki, uhuru na wajibu uliomo kwenye
      mkataba na kuchukua hatua za kisheria kuzipa nguvu haki. Mkataba wa Kiafrika
      wa Haki za Binadamu na Haki za Watu unatambua na kulinda aina zote za haki
      za binadamu yaani haki za kisiasa, kiraia, kiuchumi, kiutamaduni na kijamii.
      Kwa mantiki hii Mkataba huu unazitambua haki za binadamu kwa pamoja.
    </p>
    <p>
      Mfano wa haki za binadamu zinazotambuliwa na kulindwa kwa Haki za Binadamu ni pamoja
      na Haki ya kutobaguliwa, usawa, haki ya kuheeshimiwa, haki na uhuru ya kuabudu
      na kujumuika na wengine.
    </p>
  </div>

  <div>
    <h2>
      Ulinzi wa Haki za Binadamu.
    </h2>
    <div class="callout callout-info">
      <h3>
        Jinsi ya Kuendesha
      </h3>
      <p>
        Mwezeshaji anzisha mjadala juu ya ulinzi wa haki za Binadamu. Washiriki wafikirie
        namna ambavyo haki za Binadamu zinaweza kulindwa katika jamii zao na kwa
        nini? Hivyo basi, kwa kutumia mbinu ya bangua bongo, wajibu swali lifuatalo;
      </p>
      <p>
        Je, unadhani kuna umuhimu wowote wa kulinda haki za binadamu katika jamii yako? Kwa
        nini?
      </p>
    </div>
    <div class="callout callout-default">
      <h3>
        Mchango wa Mwezeshaji
      </h3>
      <p>
        Mwezeshaji endeleza mjadala kwa kusisitiza umuhimu wa kulindwa haki za Binadamu duniani
        licha ya kuwa haki hizi za Binadamu huzaliwa nazo. Fafanua, kwa ufupi, jinsi
        hati au mikataba hii ilivyotengenezwa, aina za haki zinazolindwa na majukumu
        ya nchi wanachama, kama vile Tanzania, ndani ya hati au mikataba hii.
      </p>
    </div>
    <p>
      Mlinzi wa kwanza wa haki hizi ni binadamu mwenyewe akifuatiwa na vyombo vya dola.
      Hata hivyo, vyombo vya dola kama vile polisi, majeshi na serikali katika kutekeleza
      ulinzi wa haki za binadamu na vyenyewe hujikuta vikivunja haki za binadamu.
      Hivyo, ili kuhakikisha kuwa haki za binadamu zinalindwa na kutekelezwa, Katiba
      ya nchi husika hulazimika kuwa na vipengele vya Haki za Binadamu.
    </p>
    <p>
      Hapa Tanzania Haki za Binadamu zinaorodheswa vizuri katika Katiba ya Jamhuri ya Muungano
      ya Mwaka 1977 kama ilivyorekebishwa katika ibara 12 hadi 30. Huu ni msingi
      wa awali kabisa unaolazimisha Katiba zote zitakazotungwa katuka nchi ziwe na
      kipengere hiki muhimu kwa wananchi. Kwa mfano, Katiba Inayopendekezwa imeainishwa
      vizuri vipengere vya haki za binadamu.
    </p>
    <p>
      Hivyo, ili kuhakikisha utekelezaji wa haki za binadamu unaenda inavyotakiwa bunge
      hulazimika kutunga sheria zinazoainsha na kutoa namna haki na wajibu wa binadamu
      itakavyotekezwa na raia. serikali na vyombo vyake. Pale haki hizi zinapovunjwa
      na raia au seriakli na ama chombo kingine chochote dhidi ya raia au kundi la
      watu, mtu huyo au kundi la watu wanaweza kupekeleka malamiko yao mahakamani
      au kwenye vyombo vyovyote kama vile Tume ya Haki za Binadamu na Utawala Bora.
    </p>
    <h3>
      Sifa za Haki za Binadamu
    </h3>
    <p>
      Haki za binadamu zina sifa kuu zifuatazo;
      <ol type="i">
        <li>Zinalinda na kuheshimu utu na thamani ya kila binadamu</li>
        <li>Hazibagui: kwa misingi ya jinsia, rangi, kabila, ukoo, dini, itikadi za kisiasa,
          uwezo wa mtu kifedha au rika, makundi ya jamii (yaani haki hizi ni za ulimwengu
          mzima);
        </li>
        <li>Ni za asili: zipo bila kutegemea utashi wa mtu au kikundi cha watu. Kwa maneno
          mengine, haki za binadamu hazipewi au kutolewa na mtu au kikundi cha watu.
          Zinaweza zisitambuliwe au kuheshimiwa lakini bado ni za mtu/binadamu;
        </li>
        <li>Zote ni sawa na zinategemeana: Hii ni kwa sababu ni vigumu kuheshimu baadhi
          ya haki na kudharau nyingine. Mfano haki ya kuishi inahusiana kwa karibu
          sana na haki ya kupata chakula, malazi na makazi bora.
        </li>
        <li>Hazipokonyeki au kuchukulika:kwa mfano na vyombo vya dola au mtu yeyote.
          Hii inamaanisha kuwa haki za binadamu si upendeleo ambao unaweza kupokonywa
          kama adhabu. Na pia hazitolewi kama zawadi ya kutimiza maadili/jambo fulani.
          Serikali, kikundi cha watu au mtu yeyote hawezi kuzichukua au kuziondoa
          haki za mtu – kama isivyowezekana kubatilisha hali ya mtu kuwa mtu. Hata
          hivyo, haki za binadamu zinaweza kuwekewa mipaka. Mfano, uhuru wa mtu unaweza
          kuwekewa mipaka/ masharti na mahakama iwapo mtu ametenda kosa la jinai.
        </li>
      </ol>
    </p>
    <h3>
      Mwisho wa mada
    </h3>
    <p>
      Mwezeshaji funga mjadala kwa kusisitiza kuwa haki za binadamu ni haki za asili ambazo
      kila binadamu huzaliwa nazo. Hii ni tofauti na sheria za haki za binadamu ambazo
      zina lengo la kulinda na kukuza haki za binadamu kwa madhumuni ya kulinda utu
      wa binadamu.
    </p>
  </div>
  <div>
    <h2>
      Jamii ya Haki za Binadamu.
    </h2>
    <div class="callout callout-info">
      <h3>
        Jinsi ya Kuendesha
      </h3>
      <p>
        Mwezeshaji kwa kutumia mbinu ya mjadala au bangua bongo, waulize maswali yafuatayo
        washiriki;
        <ol type="a">
          <li>Je mahitaji muhimu ya binadamu yaweza kugawanywa?</li>
          <li>Mwezeshaji pamoja na washiriki waanze kwa kuandaa orodha ya vitu ambavyo
            wanadhani ni lazima mtu/binadamu awe navyo au kuvipata ili aweze kufaidi
            utu wake kama binadamu. Baada ya kuorodhesha mwezeshaji abandike orodha
            iliyopatika ukutani au sehemu ya wazi;
          </li>
          <li>Kisha, chora majedwali tofauti ubaoni au piga mistari tofauti katika bango
            kitita na kila jedwali au kalamu ipe majina A, B, C, na D (kadri watavyopenda
            washiriki); Washiriki wachague vitu wanavyodhani vinafanana au kushabihiana
            na waviandike kwenye jedwali A, B, C au D, kimoja baada ya kimoja (kitu
            kimoja kinaweza kuwa kwenye jedwali zaidi ya moja). Wakati wa zoezi hili,
            sisitiza washiriki watoe sababu za kuweka/kuvitenganisha vitu hivyo.
            Sababu zinazotolewa ziandikwe kwenye kila jedwali;
          </li>
          <li>Malizia kwa kuhesabu idadi ya makundi/namba ya majedwali uliyopata katika
            kugawanya vitu muhimu anavyohitaji binadamu.
          </li>
        </ol>
      </p>
    </div>
    <div class="callout callout-default">
      <h3>
        Mchango wa Mwezeshaji
      </h3>
      <p>
        Baada ya zoezi hili kukamilika, mwezeshaji endeleza mjadala kwa kutumia maswali yafuatayo:-
        <ul>
          <li>Haki gani ni muhimu kwako na kwa jamii yako?</li>
          <li>Haki zote wanazofikiri watu, je watu wanazihitaji ili kuishi kwa utu na
            haki sawa?
          </li>
        </ul>
      </p>
      <p>
        Mwezeshaji wafafanulie washiriki mgawanyo wa haki za binadamu kama ulivyoainishwa
        52ndani ya jedwali hapa chini kulingana na kiwango cha uelewa wa washiriki,
        Mwezeshaji anaweza kueleza ni kwanini haki za binadamu zimegawanywa katika
        makundi tofauti..
      </p>
    </div>
    <p>
      <strong>Angalizo:</strong> Vizazi hivi vimetokana na mijadala mbalimbali iliyofikia
      maamuzi ya kuziweka haki za binadamu katika mikataba miwili tofauti ya kimataifa.
      Nchi za magharibi zilijali zaidi haki za kizazi cha kwanza, wakati nchi za
      mashariki ziliweka kipaumbele haki za kizazi cha pili. Nchi zinazoendelea zinaweka
      msisitizo katika haki za kizazi cha tatu.
    </p>
    <p>
      Hata hivyo, imethibitika kuwa licha ya mgawanyo wa haki za binadamu katika makundi
      matatu, haki za binadamu zimeshikana na zinahusiana. Mfano; haki ya kuishi,
      ili mtu aishi anahitaji chakula, malazi na pia matibabu. Pia mtu akipewa haki
      ya kujieleza, lakini asipatiwe haki ya elimu, basi maelezo yake yanaweza yasiwe
      na manufaa sana kwake. Vivyo hivyo, kama mtu akipewa haki ya uhuru ya kwenda
      atakako wakati hakuna amani na kuna vita, hataweza kufaidi haki ya kufanya
      hivyo. Pia, haki ya raia kushiriki uchaguzi kama vile kupiga kura ni wazi kuwa
      serikali inahitaji pesa kuandaa chaguzi kama vile karatasi za kupigia kura
      na pia kulipa wasimamizi
    </p>
    <div class="callout callout-default">
      <h3>
        Maelekezo kwa Mwezeshaji
      </h3>
      <p>
        Mwezeshaji malizia mjadala katika mada hii kwa kuwauliza washiriki maswali yafuatayo:
        <ul>
          <li>Kati ya haki ya kuishi na kupata matibabu, ipi ni ya muhimu kwa binadamu
            kuliko gine?
          </li>
          <li>Je haki ya uhuru wa mtu kuongea ni bora zaidi kuliko haki ya kupata chakula</li>
          <li>Je unakubaliana na mgawanyo huu wa haki za binadamu? Kama hukubaliani nao,
            zipi ungefanya ni za kizazi cha kwanza, kizazi cha pili na cha tatu?
          </li>
        </ul>
      </p>
    </div>
  </div>
  <div>
    <h2>
      Uvunjwaji/Ukiukwaji wa Haki za binadamu.
    </h2>
    <div class="callout callout-info">
      <h3>
        Jinsi ya Kuendesha
      </h3>
      <p>
        Wasomee washiriki habari iliyoandikwa na gazeti la Kombora linalotoka kila wiki kuhusu
        kisa cha mama Mzobi.
      </p>
      <p>
        <em>
          Mama Mzobi ni muuza maandazi maarufu kando ya barabara ya Tendali, ambayo ni maarufu
          mno kwa biashara ndogondogo. Inasemekana kuwa eneo la Tendali limeathiriwa
          na kipindupindu. Asubuhi ya jumamosi ya wiki iliyopita, Mama Mzobi, kama
          kawaida yake aliamka mapema kwa ajili ya kufanya kazi ya kupika maandazi,
          na jumamosi ndio siku ya kutengeneza faida kutokana na kuwa na watu wengi
          wapo majumbani mwao, hawendi kazini. Hivyo alipika maandazi mengi na kuyapanga
          kwenye sinia lake barabarani kusubiria wateja. Mnamo majira ya saa mbili
          na robo hivi, askari wa jiji kama watatu hivi walimfuata mama Mzobi na
          bila kusema kitu chochote walibeba sinia lake la maandazi na kulitupa ndani
          ya karandinga. Hiyo haitoshi, wakamvamia mama Mzobi kwa vipigo na kumbeba
          mzobemzobe na kumtupa ndani ya karandinga lao. Moja kwa moja hadi ofisini
          kwao wakamfungia mama Mzobi kwenda kukamata wengine. Mama Mzobi alijaribu
          kutoroka na bahati mbaya askari wa jiji wakamuona na kumpa vipigo tena
          na kuamua kumpeleka polisi; ambapo huko nako alipewa vipigo na kebehi baada
          ya tu kuwauliza polisi kosa lake ni lipi hadi kufikishwa pale. Mama Mzobi
          ameswekwa ndani. Na jumatatu asubuhi polisi wakamuachia bila kumfungulia
          mashtaka yoyote. Akiwa njiani kurudi nyumbani Mama Mzobi anakutana na Mwandishi
          wa habari hii, ambae ni mteja wake maarufu wa maandazi na kumuuliza kulikoni
          hakupika maandazi kwa siku mbili zilizopita. Mama Mzobi akaeleza yaliyomkuta.
          Ni kweli mwenzetu yamemkuta!
        </em>
      </p>
      <p>
        Baada ya kueleza hadithi hiyo, mwezeshaji anzisha mjadala juu ya ukiukwaji na uvunjwaji
        wa haki za binadamu. Ili kuchochea mjadala, unaweza kuwauliza washiriki maswali
        yafuatayo:
        <ul>
          <li>Kuna kosa lolote ametendewa mama Mzobi? Ni kosa gani?</li>
          <li>Nani ametenda kosa hilo?</li>
          <li>Kwani Mama Mzobi ana haki yeyote pale? Haki gani?</li>
          <li>Unafikiri ni kwa nini kuna ukiukwaji wa haki za binadamu?</li>
          <li>Je ni haki gani zinakiukwa katika wilaya au kijiji chenu? Kwa vipi na kwa
            nini?
          </li>
          <li>Nani anakiuka haki za binadamu katika wilaya au kijijini kwenu?</li>
        </ul>
      </p>
    </div>
    <div class="callout callout-default">
      <h3>
        Mchango wa Mwezeshaji
      </h3>
      <p>
        Mwezeshaji toa mchango wako kwa kueleza nadharia juu ya ukiukwaji wa haki za binadamu.Ni
        muhimu washiriki kuelewa dhana ya uvunjwaji na ukiukwaji wa haki za binadamu.
      </p>
    </div>
    <h3>
      Maana ya Ukiukwaji wa Haki za Binadamu
    </h3>
    <p>
      Ukiukwaji wa haki za binadamu ni ile hali ya kukataa, kukataza, kumnyima na kuminya
      stahili ambazo binadamu anapaswa kuzifaidi kwa kuwa tu yeye ni bindamu.
    </p>
    <p>
      Kiasili haki za binadamu zinadaiwa dhidi ya serikali. Hata hivyo, kadri muda unavyokwenda,
      inaonekana dhahiri kuwa hata watu binafsi wanahusika na ukiukwaji wa haki za
      binadamu. Watu binafsi wakitenda vitendo vya ukiukwaji haki na wasipochukuliwa
      hatua na serikali, basi ndipo suala hilo linakuwa la haki za binadamu na serikali
      inapaswa kuwajibika.
    </p>
    <p>
      Ukiukwaji wa haki za binadamu unajumuisha:-
      <ol type="a">
        <li>Kwa Serikali:</li>
        <ol type="i">
          <li>Kufanya vitendo vinavyokiuka haki za binadamu kama vile kupitisha sheria,
            sera au matendo yanayoingilia watu katika kufaidi haki zao.
          </li>
          <li>Kwa kutofanya mambo ambayo ni muhimu kwa watu kufaidi haki zao kama vile
            kujenga shule, hospitali au kuandaa chaguzi.
          </li>
        </ol>
        <li>Pia ukiukwaji wa haki za binadamu unatokea pale serikali inapojitoa au kuondoa
          vitu vinavyolinda haki za binadamu. Kwa mfano, Serikali kutokuweka ulinzi
          wa mali na raia hivyo raia kupoteza haki yao ya kumiliki mali na kwenda
          popote kwa amani.
        </li>
        <li>Pia ukiukwaji wa haki za binadamu unatokea pale vyombo vya dola vinapofanya
          matendo yanayokiuka haki za binadamu kwa mfano kupiga raia au watuhumiwa,
          kuwatesa, kunyima dhamana, na kuwashikilia bila kuwafikisha mahakamani
        </li>
        <li>Haki za binadamu pia zinakiukwa pale wananchi na jamii wanapotenda matendo
          yanayokiuka haki za binadamu kwa mfano mauaji ya watu wenye ulemavu wa
          ngozi (albino), mauaji ya vikongwe na kujichukulia sheria mkononi, kwa
          mfano kuchoma moto au kupiga wezi/vibaka
        </li>
      </ol>
    </p>
    <div class="callout callout-default">
      <h3>
        Mchango wa Mwezeshaji
      </h3>
      <p>
        Mwezeshaji malizia mada hii kwa kuwataka washiriki wajadili suala lolote wanalodhani
        ni la ukiukwaji wa haki za binadamu katika eneo, kijiji, wilaya au mkoa wao
      </p>
    </div>
    <img src="images/04-02.png" class="img-responsive center-block" alt="Ukiukwaji wa Haki za Binadamu">
  </div>
  <div>
    <h2>
      Faida za Kuheshimu Haki za Binadamu katika Jamii.
    </h2>
    <div class="callout callout-info">
      <h3>
        Jinsi ya Kuendesha
      </h3>
      <p>
        Mwezeshaji gawa makundi manne ya washiriki wajibu maswali yafuatayo. Unaweza kutumia
        mtindo wa bungua bongo au maswali ya haraka, kuuliza washiriki umuhimu wa
        haki za binadamu katika jamii au maisha yao ya kila siku.
      </p>
      <h4>
        Maswali ya Mwongozo
      </h4>
      <ul>
        <li>Unafikiri haki za binadamu zikilindwa, kuna faida gani katika ngazi ya familia,
          jamii na taifa?
        </li>
        <li>Unafikiri haki za binadamu zisipolindwa, kutakuwa na athari jamii yako itaathirika?
          Kwa vipi?
        </li>
      </ul>
      <h4>
        Mazoezi zaidi kwa Washiriki
      </h4>
      <p>
        Baada ya kujadili maana ya haki za Binadamu na pia kujifunza jamii ya haki za Binadamu,
        ni vizuri washiriki wajikumbushe somo hili. Unaweza kugawa washiriki katika
        vikundi na kujibu Maswali yahusuyo mada iliyopita.
        <ul>
          <li>Binadamu ana sifa zipi?</li>
          <li>Haki za Binadamu ni nini?</li>
          <li>Taja sifa tano (5) za haki za Binadamu</li>
          <li>Taja haki tano (5) za kiuchumi, kijamii na kiutamaduni unazozijua?</li>
          <li>Je unazijua haki za kizazi cha tatu? Zitaje.</li>
          <li>Haki za binadamu zina umuhimu gani katika maisha yako ya kila siku ?</li>
          <li>Elezea ni vipi haki za binadamu hasa hasa za makundi maalumu kama vile
            wanake na watoto, watu wenye ulemavu, wazee na masikini zinakiukwa/zinavunjwa
            katika kijiji au wilaya yenu?
          </li>
        </ul>
      </p>
    </div>
    <div class="callout callout-info">
      <h3>
        Maelekezo kwa Mwezeshaji
      </h3>
      <p>
        Mwezeshaji funga mjadala wa mada hii kwa kuonyesha umuhimu wa kuheshimu na kuthamini
        utu wa kila mtu. Mwezeshaji, sisitiza uhusiano wa haki za binadamu na jamii
        na pia uonyeshe ni kwa nini haki za binadamu inabidi zilindwe na kuheshimiwa
      </p>
    </div>

    <h3>
      Faida za Kuheshimu Haki za Binadamu
    </h3>
    <p>
      Ziko faida nyingi za kuheshimu haki za binadamu. Faida ambazo Taifa huweza kupata
      kwa kuheshimu na kulinda haki za binadamu ni kama zifuatazo:
      <ul>
        <li>Hufanya jamii iwe na haki na usawa</li>
        <li>Jamii huwa ya amani na utulivu</li>
        <li>Jamii iwe na maendeleo: haki za binadamu zinafanya jamii iendelee kwa kutumia
          utu wako, ustaarabu na uhodari wao.
        </li>
        <li>Utii na imani ya umma kwa uongozi wa Taifa hujengeka zaidi pale haki za binadamu
          zinapolindwa na kuzingatiwa na dola;
        </li>
        <li>Haki zikiheshimiwa, husaidia uendeshaji bora wa mashtaka mahakamani</li>
        <li>Wasimamizi wa sheria huaminika kama sehemu muhimu ya jamii;</li>
        <li>Kushamiri kwa usimamizi bora wa mfumo wa usimamizi na utoaji wa haki;</li>
        <li>Wasimamizi wa sheria wanakuwa mifano bora kwa jamii;</li>
        <li>Wasimamizi wa sheria wanakuwa karibu zaidi na raia, hivyo kuwapa uwezo wa
          kufanya kazi yao kwa umakini na usahihi zaidi pamoja na kuweza kuzuia uhalifu;
        </li>
        <li>Hali ya uchumi huimarika kwa kuwa heshima kwa haki za binadamu huboresha
          ustawi wa jamii, pamoja na uzalishaji mali katika jamii. Badala ya watu
          kushughulikia migogoro, hujishughulisha zaidi na shughuli za kiuchumi na
          uzalishaji mali.
        </li>
        <li>Heshima ya Taifa huimarika mbele ya jumuiya ya kimataifa na hivyo kuvutia
          wawekezaji, watalii na shughuli nyingi zaidi za kibiashara kutokana na
          kuimarika kwa amani na utulivu
        </li>
        <li>Dola hupata uhalali zaidi wa kisiasa na kisheria kwa wananchi wake, hivyo
          kusababisha Taifa kuwa imara na salama zaidi
        </li>
      </ul>
    </p>
    <div class="callout callout-default">
      <h3>
        Mchango wa Mwezeshaji
      </h3>
      <p>
        Mwezeshaji sisitiza faida na umuhimu wa kuheshimu na kuthamini utu wa kila mtu kwa
        kukusitiza mambo kadahaa kama ifuatavyo: Haki hizo zisipoheshimiwa, huleta
        hasara kubwa katika jamii ikiwemo adhabu kali za kisheria huweza kutolewa
        na mahakama, kulazimishwa na mahakama kulipa fidia kubwa, husababisha migogoro
        katika jamii ikiwemo vita, kuchafua sifa njema ya taifa (mfano mauaji ya
        watu wenye ulemavu wa ngozi(Albino), uongozi wa taifa kupoteza sifa ya kuaminiwa
        na umma, kuyumba kwa uthabiti wa mfumo wa utawala wa taifa, kupungua kwa
        usalama wa taifa, kuzuia ufanisi katika kusimamia haki mahakamani, kujenga
        ufa na utengano baina ya wasimamizi wa sheria na umma wao, kusababisha wahalifu
        kuachiwa huru na watu wasiokuwa na hatia kutiwa hatiani na kuadhibiwa, kuwaacha
        wahanga au waathirika wa uhalifu wakiendelea kuteseka na bila kupata nafuu
        yeyote ya kisheria, kusababisha askari na wasimamizi wa sheria kuhusika katika
        kupambana zaidi na uhalifu kuliko kuuzuia, kuifanya dola na vyombo vya serikali
        kudharauliwa na kubezwa na raia, kuhamasisha vuguvugu na harakati zisizotulia
        za wananchi kudai haki zao kwa nguvu n.k
      </p>
    </div>
  </div>

  <div>
    <h2>
      Serikali za Mitaa na Haki za Binadamu
    </h2>
    <div class="callout callout-info">
      <h3>
        Jinsi ya Kuendesha
      </h3>
      <p>
        Mwezeshaji gawa karatasi kwa washiriki wanne wanne walioka mahala pamoja na kisha
        wajadiliane na kujibu yafuatayo;
        <ol type="a">
          <li>Je katika vijiji na mitaa wanayotoka, haki za binadamu zimekuwa zikilindwa
            au kuvunjwa?
          </li>
          <li>Serikali za mitaa zimekuwa zikihusika vipi na ulinzi wa haki za binadamu?</li>
          <li>Je sheria ndogondogo zinazotungwa na serikali za mitaa zinalinda au kukiuka
            haki za binadamu?
          </li>
          <li>Je ni nani amezitunga sheria hizo?</li>
        </ol>
      </p>
    </div>
    <div class="callout callout-default">
      <h3>
        Mchango wa Mwezeshaji
      </h3>
      <p>
        Mwezeshaji fafanua kuwa mamlaka za serikali za mitaa nchini Tanzania zina wajibu
        wa kikatiba na kisheria kulinda na kuheshimu haki za binadamu. Hata hivyo
        uzoefu hapa nchini unaonesha kuwa kwenye ngazi ya vijiji na mitaa kumekuwa
        na uvunjaji mkubwa wa haki za binadamu. Haki ambazo huvunjwa mara nyingi
        ni pamoja na haki ya kushiriki katika maamuzi; haki ya kumiliki mali; haki
        ya mtu kutendewa kama mtu asiyekuwa na hatia hadi atakapotiwa hatiani na
        mahakama; haki ya usawa kwa wote; haki za makundi – mfano, haki za wanawake,
        haki za watu wenye ulemavu, na haki za watoto.
      </p>
    </div>
    <p>
      Masuala mengi yanayowahusu wanakijiji au wanamtaa yanapaswa kujadiliwa na mkutano
      wa Kijiji au Mtaa ambao kisheria hupaswa kufanywa kila baada ya miezi mitatu.
      Hali kadhalika, halmashauri ya kijiji imepewa mamlaka ya kutunga sheria ndogo
      za kijiji. Wakati wa utungaji wa sheria hizo ni lazima wananchi washirikishwe
      na kuhakikisha sheria hazikinzani au kwenda kinyume na sheria mama (Katiba
      ya nchi). Uzoefu unaonyesha kuwa hayo yote mara nyingi huwa hayafanyiki. Viongozi
      hujiamulia mambo yao bila ya wananchi kushiriki na kutoa ridhaa yao.
    </p>
    <h3>
      Wajibu wa Viongozi
    </h3>
    <p>
      Katika ngazi hii, viongozi wa Vijiji au Mitaa wanao wajibu kisheria kuhakikisha kuwa
      wananchi wanashiriki kikamilifu katika kuamua mustakabali wa maisha yao kupitia
      vikao halali vya Serikali za Vijiji au Mitaa. Viongozi wanao wajibu wa kufahamu
      sheria, Katiba pamoja na haki za msingi za raia. Hali kadhalika, viongozi wanapaswa
      kuwajibika katika kusimamia utekelezaji wa sheria na udhibiti wa amani na usalama
      katika maeneo yote ya vijijini vyao au mitaa yao.
    </p>
    <h3>
      Sheria Ndogondogo na Haki za Binadamu
    </h3>
    <p>
      Katika kutunga sheria ndogondogo, halmashauri inapaswa kuhakikisha kuwa haki za msingi
      za binadamu zinasimamiwa na kupewa kipaumbele. Maofisa na viongozi wa Halmashauri
      za Serikali za Mitaa kwa ujumla wao wana jukumu la ziada kuhakikisha kuwa wananchi
      wanafaidi haki yao ya kikatiba ya kushiriki katika shughuli za uendeshaji wa
      nchi au halmashauri yao. Pamoja na sheria kusisitiza ushiriki wa wananchi,
      bado utaratibu unaotumika haujaweza kuhakikisha ushiriki wa kutosha wa wananchi
      katika kutunga sheria hizo. Kwa sababu hiyo, maofisa na viongozi wa Halmashauri
      za Serikali za Mitaa wana wajibu wa kuhakikisha kuwa wananchi wanashiriki,
      kwa kufanya yafuatayo:
      <ul>
        <li>Kupokea maoni ya wananchi kuhusu mambo ambayo yanapaswa kutungiwa sheria
          ndogo.
        </li>
        <li>Kupokea maoni ya wananchi kuhusu sheria ndogo zinazopaswa kurekebishwa au
          kufutwa.
        </li>
        <li>Kuwajulisha wananchi kuhusu miswada au mapendekezo ya halmashauri ya kutunga
          sheria ndogo.
        </li>
        <li>Kupokea maoni ya wananchi kuhusu miswada ya sheria ndogo</li>
        <li>Kuwasilisha na kusimamia maslahi ya wananchi wakati wa kutunga sheria ndogo.</li>
        <li>Kuhakikisha wakati wote kuwa sheria ndogo zinazotungwa hazikiuki haki za
          msingi za wananchi zilizowekwa kwa mujibu wa Katiba ya Jamhuri ya Muungano
          wa Tanzania.
        </li>
      </ul>
    </p>
    <p>
      Kwa ujumla maofisa na viongozi wa Halmashauri za Serikali za Mitaa wana wajibu wa
      kuhakikisha kuwa Ibara ya 21(2) ya Katiba ya Jamhuri ya Muungano inatekelezwa
      kikamilifu. Ibara hii inasema hivi:
    </p>
    <p>
      <strong>Uhuru wa kushiriki shughuli za umma</strong>
      <ul>
        <li>“Bila ya kuathiri masharti ya ibara ya 5, ya 39 na ya 67 ya Katiba hii na
          ya sheria za nchi kuhusiana na masharti ya kuchagua na kuchaguliwa, au
          kuteua na kuteuliwa kushiriki katika shughuli za utawala wa nchi, kila
          raia wa Jamhuri ya Muungano anayo haki ya kushiriki katika shughuli za
          utawala wa nchi, ama moja kwa moja au kwa kupitia wawakilishi waliochaguliwa
          na wananchi kwa hiari yao, kwa kuzingatia utaratibu uliowekwa na sheria
          au kwa mujibu wa sheria”.
        </li>
        <li>“Kila raia anayo haki na uhuru wa kushiriki kwa ukamilifu katika kufikia
          uamuzi juu ya mambo yanayomhusu yeye, maisha yake au yanayolihusu Taifa”.
        </li>
      </ul>
    </p>
  </div>
  <div>
    <h2>
      Usimamizi na Utiliaji Nguvu wa Haki za Binadamu - Vyombo vya Usimamizi na Kutilia
      Nguvu Haki za Binadamu Tanzania
    </h2>
    <div class="callout callout-info">
      <h3>Jinsi ya Kuwezesha</h3>
      <ol>
        <li>Mwezeshaji kwa kutumia mbinu ya bangua bongo, waulize washiriki wanadhani
          ni wapi wanaweza kupeleka taarifa za ukiukwaji/uvunjaji wa haki za binadamu
          ili hatua za kisheria zichukuliwe
        </li>
        <li>Je hatua zipi za kisheria zinaweza kuchukuliwa dhidi ya wavunjaji wa haki
          za binadamu?
        </li>
      </ol>
    </div>
    <div class="callout callout-info">
      <h3>
        Mchango wa Mwezeshaji
      </h3>
      <p>
        Baada ya washiriki kutoa maoni yao juu ya wapi pa kupeleka malalamiko dhidi ya matendo
        ya uvunjaji wa haki za binadamu, fafanua vyombo vinavyohusika na usimamizi
        na kutilia nguvu haki za binadamu nchini Tanzania. Vyombo hivyo ni Jeshi
        la Polisi, Mahakama Kuu, Tume ya Haki za Binadamu na Utawala Bora.
      </p>
    </div>
    <h3>
      Jeshi la Polisi
    </h3>
    <p>
      Polisi ni idara nyeti na muhimu ambayo pia ipo karibu zaidi na wananchi. Wajibu wa
      Jeshi la Polisi ni kuwalinda raia na mali zao. Hii yamaanisha kuwa wajibu wa
      polisi ni kuhakikisha kwamba haki za raia za kisiasa, kiuchumi na kijamii zinalindwa
      na kutimizwa bila kuvunjwa. Wana jamii wengi wamekuzwa katika mtizamo wa kuwaogopa
      polisi. Kwa dhati kabisa, polisi ni rafiki wa raia, Polisi ni walinzi wa amani
      na maelewano kwenye jamii.
    </p>
    <p>
      Katika dira yake, Jeshi la Polisi linaeleza kuwa linataka kuwa jeshi lenye weledi,
      la kisasa na linaloshirikisha jamii katika kudumisha amani, utulivu na kuongeza
      kasi ya maendeleo ya nchi kisiasa, kijamii na kiuchumi. Kwenye dhima yake,
      Jeshi la Polisi linaeleza kuwa ni Kulinda usalama wa raia na mali zao, kusimamia
      utekelezaji wa sheria, kuzuia na kudhibiti uhalifu, kuwakamata watuhumiwa na
      kudumisha amani katika Jamhuri ya Muungano wa Tanzania. Mambo ya msingi ambayo
      jeshi la polisi litayapa kipaumbele ni pamoja na uadilifu, utiifu, ujasiri
      na haki. Hivyo utaona kuwa kwa maelezo haya, jeshi la polisi ni chombo muhimu
      cha ulinzi wa haki za binadamu.
    </p>
    <p>
      Hata hivyo jeshi la polisi kwa nyakati kadhaa kufika kutekeleza majukumu yake limejikuta
      likihusika na matendo ya uvunjaji haki za binadamu. Mfano ni baadhi ya watuhumiwa
      wa matukio ya uhalifu kupigwa wakiwa wanashikiliwa vituoni, wakati mwingine
      kuwanyima watu kutekeleza haki zao za kisiasa kama kuzuia maandamano ya vyama
      vya siasa bila sababu za msingi n.k.
    </p>
    <p>
      Pamoja na changamoto hizi ni wajibu wa raia kushirikiana na jeshi la polisi ili kuimarisha
      ulinzi wa haki za binadamu nchini.
    </p>
    <h3>
      Usimamizi wa Haki za Binadamu katika Mahakama za Mwanzo, Wilaya, Mkoa na Mabaraza
      Mengine
    </h3>
    <p>
      Kwa kawaida, makosa mengi kama sio yote ambayo yameorodheshwa katika kanuni za adhabu
      hukiuka haki za binadamu. Jamii au wasaidizi wa sheria wanawajibu wa kutoa
      taarifa polisi au katika vyombo vya usimamizi wa sheria ili kuzuia au kutoa
      maamuzi dhidi ya uvunjifu wa haki za binadamu. Hivyo, wasaidizi wa sheria wananaweza
      kutoa taarifa polisi au wanaweza kukamata wavunjaji wa haki za binadamu na
      kuwapeleka katika vyombo vya dola kama vile polisi au kwa mjumbe ili waweze
      kufikishwa kwenye mahakama za mwanzo, wilaya, mkoa na hata kwenye mabaraza
      ili waweze kupewa adhabu stahiki.
    </p>
    <h3>
      Mahakama Kuu
    </h3>
    <p>
      Pale inapotokea sheria fulani au kipengele fulani cha sheria au kanuni zinakiuka
      misingi ya haki za binadamu kama zinavyolindwa katika Ibara ya 12 hadi 29 sheria
      hiyo au kanuni hiyo inaweza kupingwa mahakamani ikiwa shauri la kupinga litapelekwa
      katika Mahakama Kuu ya Tanzania. Hivyo, sheria, kanuni au maamuzi ya kikanuni
      yataakayotungwa kukinzana na masharti ya haki za binadamu kama zilivyoainishwa
      kwenye Katiba itapingwa katika Mahakama Kuu ya Tanzania.
    </p>
    <h3>
      Tume ya Haki za Binadamu na Utawala Bora
    </h3>
    <p>
      Tume ya Haki za Binadamu na Utawala Bora, inaanzishwa na Katiba ya Jamhuri ya Tanzania
      ya mwaka 1977 (kama ilivyorekebishwa), ibara ya129 (1). Na ili kutekeleza Katiba,
      Bunge la Jamhuri ya Muungano wa Tanzania lilipitisha Sheria ya Tume ya Haki
      za Binadamu na Utawala Bora, namba 7 ya mwaka 2001, ambayo ilianza kutumika
      toka tarehe 2 Mei 2001.
    </p>
    <h4>
      Kazi, Mamlaka na Mipaka ya Tume
    </h4>
    <p>
      Kazi za Tume kama zilivyoainishwa katika Katiba ya nchi na Sheria ya Tume ni pamoja
      na:
      <ul>
        <li>Kukuza haki za binadamu nchini;</li>
        <li>Kupokea malalamiko ya haki za binadamu;</li>
        <li>Kuchunguza mambo yanayohusiana na ukiukwaji wa haki za binadamu na kanuni
          za utawala bora;
        </li>
        <li>Kufanya tafiti juu ya mambo ya haki za binadamu na utawala bora;</li>
        <li>Kupeleka mashauri mahakamani;</li>
        <li>Kuchunguza mtu au taasisi yoyote juu ya ukiukwaji wa haki za binadamu;</li>
        <li>Kuishauri serikali juu ya sheria, kanuni au taratibu za utawala zilizopo
          au zinazopendekezwa na serikali;
        </li>
        <li>Kuwezesha nchi kuridhia na kukubali mikataba ya kimataifa ya haki za binadamu
          na kuwezesha uwiano wa sheria za nchi na sheria za kimataifa za haki za
          binadamu.
        </li>
      </ul>
    </p>
    <p>
      Hivyo, Tume ya Haki za Binadamu na Utawala Bora ina mamlaka ya kuchunguza ukiukwaji
      za binadamu na kanuni za utawala bora; kwa kupokea malalamiko au tuhuma za
      i wa hali za binadamu toka kwa Mtu yoyote aliyeathirika; Chama kinachotenda
      ahi ya wanachama wake; na Mtu anayetenda kwa maslahi ya kundi la watu au ulani
      la watu.
    </p>
    <p>
      Tume ina mipaka mikuu miwili:-
      <ol type="i">
        <li>Haiwezi kumchunguza au kumfungulia mashtaka Rais wa Jamhuri ya Muungano na
          Rais wa Serikali ya Mapinduzi ya Zanzibar;
        </li>
        <li>Haiwezi kuchunguza shauri ambalo tayari lipo mahakamani au masuala yanayohusu
          mahusiano ya serikali ya Tanzania na serikali ya nchi nyingine au shirika
          la kimataifa.
        </li>
      </ol>
    </p>
    <p>
      Malalamiko mbele ya Tume yanaweza kupelekwa kwa kutumia njia zifuatazo:-
      <ol type="i">
        <li>Kwa njia ya mdomo; au</li>
        <li>Kwa njia ya maandishi.</li>
      </ol>
    </p>
    <p>
      Malalamiko yaweza kufanywa na mtu binafasi au kikundi cha watu wawe kwenye ushirika
      unaotambuliwa kisheria au ushirika usiotambulika kisheria.
    </p>
    <h3>
      Ahueni zinazopatikana kutoka Mamlaka Mbalimbali Zinazolinda Haki
    </h3>
    <p>
      Ahueni dhidi ya uvunjifu wa haki za binadamu nchini Tanzania kwa kiasi kikubwa hutolewa
      au kuamriwa kutolewa na Mahakama Kuu na Tume ya Haki za Binadamu. Baadhi ya
      ahueni zinazoweza kutolewa au kuamriwa ni:
      <ol type="i">
        <li>Tamko la uwepo wa haki au uvunjifu wa haki fulani. Lengo la tamko hili ni
          kusema haki aidha ipo na hivyo mlalamikaji anapaswa kuifaidi au kusema
          kuwa haki fulani ni kweli imekiukwa au kukandamizwa;
        </li>
        <li>Zuio, hili ni katazo la mahakama kwa mtu au taasisi kwamba isiendelee kuvunja
          haki ya mlalamikaji
        </li>
        <li>Kurudishiwa mali au fursa iliyopokonywa ambayo ni haki ya binadamu</li>
      </ol>
    </p>
    <p>
      <strong>Angalizo:</strong> Ufuatiliaji wa haki zilizovunjwa mahakamani ni suala linalohusisha
      utaalamu na taratibu za kisheria hivyo ni vyema ikafanywa kwa ushirikiano na
      mawakili.
    </p>
  </div>

  <!-- Scripts -->
  <script src="js/jquery.min.js"></script>
  <script src="js/bootstrap.min.js"></script>
</body>

</html>
