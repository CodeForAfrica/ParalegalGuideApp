<html lang="sw">

<head>
  <meta charset="utf-8">
  <meta http-equiv="x-ua-compatible" content="ie=edge">
  <title>SURA YA KUMI NA MBILI | Mazingira na Uhifadhi wa Mazingira</title>
  <meta name="description" content="">
  <meta name="viewport" content="width=device-width, initial-scale=1">

  <link rel="stylesheet" href="css/bootstrap.css">
  <link rel="stylesheet" href="css/main.css">
</head>

<body>
  <h1>SURA YA KUMI NA MBILI
    <small>Mazingira na Uhifadhi wa Mazingira</small>
  </h1>
  <div class="callout callout-primary">
    <h2>
      Lengo Kuu
    </h2>
    <p>
      Kujenga uwezo wa washiriki juu ya dhana ya hifadhi ya mazingira na matumizi endelevu
      ya mazingira kwa ustawi wa jamii
    </p>
  </div>
  <div class="callout callout-secondary">
    <h2>
      Malengo Mahususi
    </h2>
    Baada ya kukamilika mada hii washiriki watafahamu;
    <ol type="a">
      <li>Maana ya mazingira na hifadhi ya mazingira</li>
      <li>Sheria za usimamizi wa mazingira</li>
      <li>Uhusiano baina ya mazingira na haki za binadamu</li>
      <li>Mbinu za kuzuia uharibifu wa mazingira</li>
    </ol>
  </div>
  <div class="callout callout-info">
    <h2>
      Jinsi ya Kuendesha
    </h2>
    <ol>
      <li>Mwezeshaji wagawe washiriki katika makundi ya watu nane kila kundi na wajibu
        maswali yafuatayo;
        <ul>
          <li>Eleza maana ya neno mazingira</li>
          <li>Kuna uhusiano gani baina ya ardhi na hifadhi ya mazingira?</li>
          <li>Kwa nini ni muhimu kuepuka uharibifu wa mazingira</li>
        </ul>
      </li>
      <li>Washiriki wafanye uwasilishaji baada ya kumaliza majadiliano kwenye makundi
        yao
      </li>
    </ol>
  </div>

  <div>
    <h2>
      Maana ya Mazingira
    </h2>
    <p>Mazingira ni vitu vya asili vinavyomzunguka binadamu kama vile ardhi, uoto wa
      asili, mito, bahari, misitu wanyama ambavyo kwavyo binadamu na viumbe vingine
      hai huvitegemea katika makuzi ya uhai. Makuzi na maendeleo ya binadamu kimwili,
      kiafya, kiuchumi, kitamaduni na kisiasa hutegemea mno mazingira yanayomzunguka.
      Kila binadamu anao wajibu wa kutunza mazingira anayoishi kwa manufaa ya sasa
      na vizazi vijavyo.</p>
  </div>
  <div>
    <h2>
      Hifadhi ya Mazingira
    </h2>
    <p>Hifadhi ya mazingira maana yake ni kulinda maliasili na kuhakikisha kwamba mali
      hizo (kwa mfano udongo, misitu, wanyama, mito) hazitumiwi vibaya au kuharibiwa
      au kupotezwa ili tuweze kuendelea kuishi katika mazingira ambayo yataendelea
      kustawisha uhai wa binadamu na viumbe hai wengine.</p>
    <p> Juhudi za hifadhi na utunzaji wa mazingira zimekuwepo tangu enzi za mababu zetu
      hapa Tanzania hata kabla ya kutungwa kwa sheria za uhifadhi wa mazingira. Historia
      ya Tanzania inatuonesha kuwa, sheria za uhifadhi na utunzaji wa mazingira zimekuwepo
      tangu enzi za ukoloni. Miongoni mwa sheria zilizokuwepo na ambazo hadi leo
      zimebakia kuwepo katika sheria za uhifadhi wa mazingira ni Sheria ya Uhifadhi
      wa Mbuga za Wanyama na ile ya Hifadhi ya Eneo la Ngorongoro. Sheria hizi mbili
      zinatoa misingi ya uhifadhi na utunzaji wa vyanzo vya maji, uhifadhi wa ardhi,
      wanyama, misitu na madini yaliyomo kwenye hifadhi.</p>
    <p>Katika juhudi za kukuza na kuhifadhi mazingira, vyombo vya dola vimekuwa vikitumia
      vifungu vya adhabu vilivyopo katika sheria za uhifadhi wa mazingira kuhakikisha
      suala la uhifadhi wa mazingira limezingatiwa kulingana na sheria na taratibu
      zilizopo. Aina hii ya uhifadhi na utunzaji wa mazingira ilileta uhasama kati
      ya vyombo vya dola na wananchi katika jamii mbalimbali zinazozunguka maeneo
      ya hifadhi. Kwa hiyo, hatua iliyofuata ni kuangalia upya kwa mapana na marefu
      dhana ya uhifadhi na utunzanji wa mazingira.</p>
    <p>Dhana ya uhifadhi na utunzaji wa mazingira inaonekana kuwa ni dhana mpya katika
      ulimwengu wa leo. Hata hivyo, dhana ya uhifadhi na utunzaji wa mazingira si
      suala geni bali ni suala ambalo limekuwepo tangu enzi na enzi za mababu zetu.
      Sababu kubwa ambazo zimepelekea kuonesha kuwa hili ni suala geni, ni kutokana
      na kupewa tafisiri tofauti tofauti kulingana na matumizi au uhitaji wa kundi,
      idara au sekta katika utunzanji na uhifadhi wa mazingira. Kwa mfano, sekta
      ya maji inaweza kuwa na mtizamo tofauti na sekta ya mipango miji au sekta ya
      misitu.
    </p>
    <p>Kutokana na kukua kwa sayansi na teknolojia ikiwa ni pamoja na kukua kwa upanuzi
      wa tafsiri, uhifadhi na utunzaji wa mazingira umekua na kuchukua mtizamo wa
      sekta inayojitegemea. Sekta hii kwa hivi sasa inajumuisha masula yote ya mazingira
      na kuyaweka katika kundi moja la mazingira. Kwa hali hiyo, uhifadhi na utunzanji
      wa mazingira kwa ujumla wake unajumuisha masuala ya maji na vyanzo vyake, misitu,
      mbuga za wanyama, mipango miji (ikiwa ni pamoja na sehemu za makazi, viwanda,
      shule, michezo, makaburi n.k.) matumizi ya ardhi mijini na vijijini, barabara,
      nk.
    </p>
    <p>Baada ya sekta mbalimbali kuwekwa pamoja na kupewa vipaumbele hapo ndipo dhana
      ya uhifadhi na utunzaji wa mazingira ilipoanza kutiliwa mkazo kwa kasi kubwa.
      Kutokana na kuwepo kwa mseto wa aina mbalimbali za uhifadhi, utunzaji na ulinzi
      wa mazingira, maana halisi ya dhana hii inabaki kuwa pana ikimuisha mambo kadhaa
      ikiwa ni pamoja na dhana ya kuwa na mazingira salama na safi.</p>
  </div>
  <div>
    <h2>
      Uhusiano kati ya Mazingira na Haki za Binadamu
    </h2>
    <p>Uhusiano wa kati ya haki za binadamu na mazingira unatokana na ukaribu uliotajwa
      kwenye Tamko la Haki la Binadamu na haki za Kikatiba. Hii ni kutokana na ukweli
      kwamba, maisha ya mwanadamu na makuzi yake yana uhusiano wa karibu sana na
      hali ya kimazingira ambamo binadamu baada ya kuzaliwa huishi. Kwa mfano binadamu
      anahitaji kupata maji salama, kuishi katika mazingira safi na salama.</p>
    <p>Kutokana na ukweli huo hapo juu, ni dhahiri kwamba haki za kimazingira ni haki
      za kibinadamu. Hivyo, ni vyema haki za kuishi katika mazingira safi na salama
      izingatiwe ili kutoa ulinzi thabiti wa haki za binadamu. Kwa maana nyingine
      ni vyema kuwepo kwa vifungu vya haki za kimazingira katika katiba ya nchi ili
      kutoa ulinzi thatibi wa haki za kimazingira na kuvifanya vyombo vya usimamizi
      wa kimazingira uwajibike vilivyo katika ulinzi wa haki za binadamu.</p>
  </div>
  <div>
    <h2>
      Faida ya Uhifadhi wa Mazingira
    </h2>
    <p>Kuna faida nyingi za utunzaji wa mazingira, baadhi ya faida hizo ni;
      <ol type="i">
        <li>Kunaokoa kupotea kwa maliasili kama vile misitu, vyanzo vya maji, mito, ardhi
          nk. kutokana na uharibifu wa mazingira</li>
        <li>Kupunguza uchafuzi wa hewa kutokana na kemikali za viwandani, majumbani na
          mashambani
        </li>
        <li>Hustawisha maisha ya binadamu kwani mwanadamu hutegemea mazingira kwa uhai
          na ustawi wake</li>
        <li>Tunapata fursa ya uzalishaji wa mahitaji muhimu ya binadamu mfano chakula,
          maji, mavazi, makazi n.k.</li>
      </ol>
    </p>
  </div>
  <div>
    <h2>
      Mazingira Yanayohitaji Ulinzi, Utunzaji na Uhifadhi
    </h2>
    <ol type="i">
      <li>Vyanzo vya Maji
        <p>Kama tuajuavyo sote maji ni uhai na hivyo yanahitajika kwa kila viumbe hai.
          Maji ni nishati. Kwa hiyo kutoa ulinzi, uhifadhi na utunzaji wa maji ni
          sawa na kulinda haki ya kuishi kwa kila kiumbe hai.</p>
      </li>
      <li>Bahari
        <p>Bahari ni njia, bahari ni hewa, bahari ni mvua na bahari ni mahali pa kuishi
          kwa viumbe vingi vya majini wakiwamo samaki. Hivyo, ulinzi, utunzaji na
          uhifadhi wa bahari ni ulinzi wa viumbe hai, ulinzi wa njia za majini na
          ni ulinzi wa hali ya hewa kwa viumbe vyote hai.</p>
      </li>
      <li>Misitu
        <p>Misitu ni uhai, misitu ni chanzo cha mvua, misitu ni chanzo cha maji, misitu
          ni mbao, misitu ni nyumba ya binadamu na viumbe hai na misitu ni rasilimali.
          Na kwa kiasi kikubwa misitu ni uhai. Hivyo utunzaji wa misitu ni ulinzi,
          uhifadhi na utunzaji wa maisha ya viumbe hai.</p>
      </li>
      <li>Hifadhi za Wanyamapori za Taifa
        <p>Katika hifadhi za wanyama pori kuna rasilimali nyingi sana kama vile wanyama,
          ndege na misitu ambazo zinasaidia kwa kiasi kikubwa katika kukua kwa uchumi
          wa taifa. Kadharika katika hifadhi za wanyama pori ni mahali pa kuishi
          viumbe vingi hai ambavyo kwa kiasi kikubwa vimekuwa vivutio vya watalii.</p>
      </li>
      <li>Njia na Barabara za Taifa, Mikoa, Wilaya na Hata Vijiji
        <p>Kwa kifupi barabara ni kiungo cha mambo yote katika mahusiano ya kiuchumi
          ikiwamo biashara, kisiasa, kijamii na kiutamaduni. Barabara hutuweka pamoja
          kwani huwezesha makutano na miunganiko ya kila namna kwa sababu ya kutuwezesha
          kufika sehemu moja hadi nyingine.</p>
      </li>
      <li>Madini
        <p>Madini yote yaliyoko ndani na nje ya ardhi ni rasilimali muhimu katika ujenzi
          wa taifa na maendeleo ya taifa kwa ujumla. Kwa hiyo, ulinzi, utunzaji na
          uhifadhi mzuri wa madini ni sawa na ulinzi na uhifadhi wa taifa kwa ujumla.
          Namna ambavyo madini yanaweza kutolewa na kutumika kutoka ardhini na hata
          yaliyoko nje ya ardhi ni muhimu sana kuzingatia masharti na utaratibu wa
          kuyatoa na kuyatumia ili kuepuka kuleta madhara katika mazingira mengine.</p>
      </li>
      <li>Maeneo ya Makazili
        <p>Hapa kuna mambo kadhaa yanayohitaji utunzaji na uhifadhi mzuri ili kuhakikisha
          kunakuwepo na mazingira safi na salama. Kwa mfano katika vijiji, miji na
          majiji tunahitaji kuwa na maeneo yaliyopangwa kwa ajili ya kukaa, shule,
          michezo na burudani, ibada, maziko au makaburi, barabara na mitaro ya maji
          safi na taka, viwanda na biashara.</p>
      </li>
    </ol>
    <p>Vitu vingine vinavyohitaji kuhifadhiwa na kuwekwa katika mpangilio safi na salama
      katika maeneo ya makazi ni pamoja na maeneo ya maofisi na mikutano, kilimo
      kama vile ufugaji na malisho ya wanyama, mashamba, fukwe za bahari mito na
      maziwa.
    </p>
  </div>
  <div>
    <img src="images/12-01.png" class="img-responsive center-block" alt="Sheria za Uhifadhi, Ulinzi na Utunzaji wa Mazingira">
    <h2>
      Sheria za Uhifadhi, Ulinzi na Utunzaji wa Mazingira
    </h2>
    <h3>
      Sheria ya Mazingira ya Mwaka 2004
    </h3>
    <p>Hii ni sheria mama katika suala zima la uhifadhi, ulinzi na utunzaji wa mazingira.
      Pamoja na mambo mengi yaliyomo ndani ya Sheria hii inatoa haki na wajibu wa
      kuhakikisha kwamba kwa kila mtu</p>
    <h3>
      Sheria ya Ardhi za Mwaka 1999
    </h3>
    <p>Sehemu kubwa ya uhifadhi, ulinzi na utunzaji wa mazingira hufanyika juu ya ardhi.
      Hivyo basi, sheria hii ndiyo sheria mama inayotoa mwongozo wa umiliki na matumizi
      ya ardhi kwa afya, makuzi na maendeleo ya mtanzania. Sheria ni chombo muhimu
      katika uhifadhi, ulinzi na utunzaji wa mazingira kwani inatoa mgawanyo wa ardhi
      katika makundi matatu muhimu yakiwa ni ardhi ya jumla, ardhi ya kijiji na ardhi
      ya hifadhi ili kuweka utaratibu mzuri wa uhifadhi, ulinzi na utunzaji wa ardhi
      kama sehemu ya mazingira.</p>
    <h3>
      Sheria ya Ardhi ya Vijiji ya Mwaka 1999
    </h3>
    <p>Ikiwa ni sheria mojawapo ya uhifadhi, ulinzi na utunzaji wa mazingira, sheria
      hii inaweka mwongozo wa mgawanyo na usimamizi wa ardhi katika ngazi ya vijiji.
      Kupitia sheria hii taratibu za miliki na mgawanyo wa kumiliki ardhi katika
      ngazi ya vijiji zimewekwa kulingana na mwongozo mzuri wa matumizi ya ardhi
      ili kuhakikisha uwepo wa mpangilio mzuri katika utunzaji, ulinzi na uhifadhi
      wa mazingira.</p>
    <h3>
      Sheria ya Mipango Miji
    </h3>
    <p>Miongoni wa mambo muhimu katika uhifadhi, ulinzi na utunzaji wa mazingira ni
      mpangilio wa miji na majiji katika taifa. Hivyo, sheria hii inatoa taratibu
      za mipango miji ikiwa ni pamoja na kuweka mwongozo wa mpangilio wa mahitaji
      ya miji ikiwa ni pamoja na kuweka mwongozo safi wa maeneo ya kukaa, shule,
      michezo na burudani, ibada, maziko au makaburi, barabara na mitaro ya maji
      safi na taka, viwanda na biashara.</p>
    <h3>
      Sheria ya Hifadhi ya Eneo la Ngorongoro
    </h3>
    <p>Sheria hii inatoa taratibu za uhifadhi, ulinzi na utunzaji wa eneo la muhimu
      la hifadhi ya Ngorongoro ambalo linaweka uoto wa asili pamoja na mazingira
      asilia yanayojitokeza katika eneo hili la ajabu la Ngorongoro.</p>
    <h3>
      Sheria za Wanyama Pori
    </h3>
    <p>Ili kuhakikisha mazingira salama ya wanyama pori na vilivyomo ndani yake sheria
      ya Mbuga za Wanyama inaweka utaratibu wa uhifadhi, ulinzi na utunzaji wa wanyama
      pori katika maeneo tengefu ya kuhifadhi wanyama pori.</p>
    <h3>
      Sheria za Misitu ya Mwaka 2002
    </h3>
    <p>Kama ilivyo katika hifadhi zingine, sheria ya misitu inaweka utaratibu wa kuhakikisha
      ulinzi, utunzaji na uhifadhi wa misitu yetu kwa faida ya watanzania na vizazi
      vijavyo. Hifadhi ya misitu kama sehemu muhimu ya mazingira inatuwezesha kupata
      hali ya hewa nzuri, mvua ya kutosha, vifaa vya ujenzi katika makazi yetu pamoja
      na kutupatia tiba salama kwa afya thabiti.</p>
    <h3>
      Sheria ya Hifadhi za Baharini ya Mwaka 1994
    </h3>
    <p>Sheria hii inatoa ulinzi, utunzaji na taratibu za usimamizi wa viumbe na vitu
      vyote vilivyo ndani ya bahari. Hifadhi ya bahari ni sehemu muhimu katika suala
      la mazingira kwani viumbe vilivyomo baharini kama vile samaki vikichafuliwa
      basi ni hatari kwa maisha ya mwanadamu.</p>
    <h3>
      Sheria ya Uvuvi ya mwaka 2003
    </h3>
    <p>Ili kuhakikisha matumizi sawa na kwa vizazi vijavyo, sheria ya uvuvi ya mwaka
      2003 inaweka utaratibu wa uvuvi wa viumbe vya majini kama vile samaki. Kimazingira,
      ulinzi wa samaki ni ulinzi wa mazingira ya majini kwa faida yetu sote leo na
      vizazi vijavyo.</p>
    <h3>
      Sheria ya Vyanzo vya Maji ya Mwaka 1981
    </h3>
    <p>Ili kuhakikisha mazingira salama ya vyanzo vya maji. Sheria ya vyanzo vya maji
      inaweka utaratibu wa uhifadhi, ulinzi na utunzaji wa vyanzo vya maji katika
      maeneo ya vyanzo vya maji. </p>
  </div>
  <div>
    <h2>
      Vyombo vya Ulinzi, Uhifadhi na Utunzaji wa Mazingira
    </h2>
    <p>Kwa mujibu wa Sheria ya kuhakikisha kuna ulinzi, uhifadhi na utunzaji wa mazingira,
      zipo taasisi kadhaa zilizoanzishwa kwa mujibu wa sheria mbalimbali. Kwa hali
      hii, sheria nyingi zilizoundwa chini ya sheria zina taasisi zinazohusika katika
      usimamizi wa mazingira. Mfano mzuri ni taasisi ya TANAPA kama inavyoundwa na
      sheria ya Hifadhi za Taifa.</p>
    <p>Pamoja na taasisi zinazoundwa na sheria mbalimbali za usimamizi wa mazingira,
      Sheria ya mazingira Namba 4 ya mwaka 2004 ambayo ndio sheria mama katika suala
      la uhifadhi wa mazingira inaanzisha vyombo kadhaa vya usimamizi, ulinzi na
      uhifadhi wa mazingira kama ifuatavyo;
      <ol type="a">
        <li>Kamati ya Taifa ya Ushauri ya Mazingira:
          <p>Hii ni kamati ya juu kabisa katika ngazi ya Taifa na inaundwa na wakurugenzi
            wa sekta mbalimbali za mazingira ambazo ni pamoja na madini, misitu,
            wanyamapori, maji, nishati, uzalishaji, mazao na makazi ya watu. Wakurugenzi
            wengine wanaounda kamati hii ni ya barabara, serikali za mitaa, viwanda,
            mifugo, maafa, ardhi, uvuvi, mwakilishi wa Mwanasheria Mkuu wa Serikali,
            mwakilishi wa Wizara ya Maendeleo ya Jamii na mkurugenzi wa NEMC. </p>
          <p>Kadharika, ndani ya Kamati hii kuna Mkurugenzi wa Kuzuia Magonjwa wa Wizara
            ya Afya, Mkemia Mkuu wa Serikali, mwakiishi wa vyuo vya elimu ya juu,
            mwakilishi vyama vya kiraia na mwakilishi wa sekta binafsi. Jukumu kubwa
            la kamati hii chini ya Sheria ya Mazingira ya Mwaka 2004 ni kutoa ushauri
            kwa waziri anayehusika na mambo ya mazingira pamoja na idara mbalimbali
            za serikali kuhusu mambo mbalimbali ya mazingira. Kamati hii pia, ina
            jukumu la kupitia taarifa kutoka wizara mbalimbali kwenye sekta ya mazingira
            na kutoa mapendekezo juu ya hali ya mazingira.</p>
        </li>
        <li>Waziri Anayehusika na Mambo ya Mazingira:
          <p>Waziri kama waziri ni taasisi mojawapo ya ulinzi wa mazingira. Hivyo, kwa
            mujibu wa Sheria ya Mazingira waziri ana majukumu ya usimamizi wa jumla
            wa mambo yote yanayohusiana na mazingira kwa kutoa miongozo na kanuni
            mbalimbali kwa ajili ya kukuza, kulinda na utunzaji endelevu wa mazingira.
            Hali kadharika, katika kuhakikisha ulinzi na uhifadhi halisi wa mazingira,
            waziri ana jukumu la kutoa miongozo ya jumla kwa wizara na idara mbalimbali
            za serikali na hata zile za kijamii, na katika vyombo vingine vya usimamizi,
            ulinzi na uhifadhi wa mazingira kama vile NEMC, Kamati ya ushauri ya
            Mazingira, Kamati za Mazingira ya Jiji, manispaa, taasisi za umma na
            binafsi.
          </p>
        </li>
        <li>Mkurugenzi wa Mazingira;
          <p>Taasisi nyingine muhimu katika ulinzi, uhifadhi na usimamizi wa mazingira
            chini ya Sheria ya Mazingira ya Mwaka 2004 ni taasisi ya Mkurungenzi
            wa Mazingira. Hivyo, Mkurugenzi wa Mazingira, ana majukumu mbalimbali
            yakiwamo ya kuratibu shughuli za ulinzi wa mazingira zinazofanywa na
            taasisi nyigine, kukuza utunzaji wa mazingira kama inavyotakiwa na sera
            za maendeleo, mipango, mikakati, miradi na tathmini ya mikakati ya mazingira.</p>
          <p>Hali kadharika taasisi ya Mkurungenzi wa Mazingira ni mshauri wa serikali
            juu hatua muhimu zinazotakiwa kuchukuliwa kwa ajili ya utunzaji wa mazingira
            na utekelezaji wa mikataba ya kimataifa ya mazingira. Vilevile taasisi
            hii inajukumu la kutathmini shughuli zinazofanywa na taasisi mbalimbali
            katika suala zima la uhifadhi, ulinzi na usimamizi wa mazingira.
          </p>
        </li>
        <li>Baraza la Usimamizi na Uhifadhi wa Mazingira (NEMC)
          <p>Taasisi nyingine muhimu katika ulinzi, usimamizi na utunzaji wa Mazingira
            ni Baraza la Usimamizi na Uhifadhi wa Mazingira (NEMC). Baraza hili linaongozwa
            na Mkurugenzi Mkuu ambaye ni mteule wa Rais. Yeye ndiye Mtendaji Mkuu
            na huwajibika moja kwa moja kwenye Bodi ya NEMC. </p>
          <p>Miongoni mwa kazi kubwa za Baraza hili ni utekelezaji na usimamizi wa mazingira
            nchini Tanzania. Majukumu yake ya msingi ni kusimamia, kutekeleza, kupitia
            Tathmini ya athari za mazingira na kuhakikisha kuwa watu wanashirikishwa
            katika maamuzi ya mazingira.</p>
          <p>Katika kutekeleza majukumu hayo, Baraza hufanya ukaguzi wa mazingira; upimaji
            wa utunzaji na uhifadhi mzuri wa mazingira; uratibu wa tafiti za mazingira,
            upelelezi na ukaguzi wa mazingira na kutoa taarifa kwa jamii; kutoa ushauri
            juu ya taarifa ya athari za mazingira; na kuhakikisha utekelezwaji wa
            viwango vya ubora wa mazingira.</p>
        </li>
        <li>Bodi ya NEMC:
          <p>Taasisi nyingine katika Bodi ya ulinzi, usimamizi na utunzaji wa mazingira
            ni Bodi. Kazi kubwa ya taasisi hii ni kusimamia utendaji wa NEMC. Katika
            kuhakikisha utendaji wa Bodi hii unatekelezwa sawia na matakwa ya sheria.
            Mwenyekiti wake huteuliwa na Rais na wajumbe wengine saba huteuliwa na
            Waziri husika katika masuala ya mazingira. Kati ya wajumbe saba basi
            ni lazima angalau wawili kati yao wawe ni wanawake.</p>
        </li>
        <li>Vitengo vya Mazingira vya Wizara:
          <p>Taasisi nyingine muhimu chini ya Sheria ya Mazingira ya Mwaka 2004 ni vitengo
            vya mazingira vya kila wizara inayohusiana na sekta ya mazingira. Miongoni
            mwa majukumu ya vitengo hivi ni kuhakikisha utekelezwaji wa Sheria ya
            Mazingira katika wizara husika, kushauri juu ya utekelezaji wa Sera za
            serikali za ulinzi na uhifadhi wa mazingira, kuhakikisha kwamba masuala
            ya mazingira yanaingizwa katika upangaji na utekelezaji wa mipango na
            miradi ya wizara au idara husika, kuhakikisha utekelezwaji wa sheria
            nyingine ambazo ziko chini ya wizara na kutoa taarifa ya utekelezaji
            kwa Mkurugenzi wa Mazingira na NEMC.</p>
        </li>
        <li>Sekretariati ya Mkoa ya Mazingira:
          <p>Hiki ni chombo kingine katika ngazi ya Mkoa kinachohusika na ulinzi na
            usimamizi wa mazingira. Hivyo, Sekretariati ya Mkoa ya Mazingira ina
            jukumu la kuratibu shughuli za utunzaji wa mazingira katika ngazi ya
            mkoa kwa kushirikiana na Mkurugenzi wa Mazingira na Mkurugnzi Mkuu wa
            NEMC. Ili kutekeleza kazi zake Sekretariati ya Mkoa ya Mazingira hutakiwa
            kutekeleza majukumu yake chini ya mtaalamu wa Hifadi ya Mazingira ya
            Mkoa.
          </p>
        </li>
        <li>Mamlaka ya Serikali za Mitaa:
          <p>Hiki ni chombo kingine cha usimamizi na ulinzi wa mazingira katika ngazi
            ya serikali za mitaa. Hivyo basi kila halmashauri ya jiji, manispaa,
            miji na wilaya inatakiwa kumtea Ofisa wa Mazingira ambaye, pamoja na
            mambo mengine atakuwa na majukumu ya; kuhakiksha utekelezaji wa sheria
            ya mazingira katika halmashauri yake kwa kutoa ushauri kwenye kamati
            ya mazingira ya halmashauri yake na kukuza uelewa wa mazingira katika
            halmashauri. Kazi nyingine ni pamoja na kutayarisha taarifa za hali ya
            mazingira kupitia sheria ndogondogo za utuzaji wa mazingira na kupeleka
            taarifa Mkurugenzi wa Mazingira na Mkurugenzi Mkuu juu ya utekelezaji
            wa Sheria ya Mazingira.</p>
        </li>
        <li>Kamati za Mazingira
          <p> Kwa mujibu ya Sheria ya Mazingira ya Mwaka 2004, kamati za mazingira zinatakiwa
            kutekeleza majukumu yake kama yalivyoaanishwa na sheria ya Serikali za
            Mitaa (Mamlaka ya Miji) Namba 8 ya mwaka 1982 na Sheria ya Serikali za
            Mitaa (Mamlaka ya Wilaya) Namba 7 ya mwaka 1982. Kwa hali hiyo, Ofisa
            wa Mazingira anatakiwa kuhakikisha kuundwa kwa Kamati za Mazingira katika
            kila kijiji na kata.</p>
        </li>
      </ol>
    </p>
    <p>Hali kadharika, Ofisa wa Mazingira anatakiwa kuhakikisha kuundwa kwa Kamati ya
      Uchumi, Kamati ya Miundo mbinu na Mazingira ya Mji na Kamati ya Maendeleo ya
      Kata ambazo zitakuwa ndizo kamati za mazingira za maeneo hayo katika ulinzi
      wa mazingira katika mji, ijiji au kata na kutekeleza maagizo yote zitakazopewa
      na Waziri juu ya utekelezaji wa Sheria hii. Kamati ya Maendeleo ya Kijiji ina
      jukumu kubwa la ulinzi wa mazingira katika kijiji.</p>
    <p>Miongoni mwa kazi kubwa za kamati zote za mazingira ni kuanzisha uchunguzi juu
      ya tuhuma zozote za uharibifu wa mazingira na athari zake; kumchukulia hatua
      mtu yoyote anayefanya uharibifu wa mazingira na kusuluhisha migogoro baina
      ya watu, makampuni, taasisi, asasi za kiraia, idara za serikali au taasisi
      nyinginezo kuhususiana na mazingira</p>
  </div>
  <div>
    <h2>
      Kanuni za Ulinzi na Hifadhi ya Mazingira
    </h2>
    <div class="callout callout-info">
      <h3>
        Jinsi ya Kuendesha
      </h3>
      <p>Kwa kutumia mbinu ya bungua bongo, mwezeshaji watake washiriki kujibu maswali
        yafuatayo;
        <ol>
          <li>Je, katika wilaya yako, kijiji au mtaa wako kuna sheria ndogondogo za ulinzi
            na hifadhi ya Mazingira</li>
          <li>Sheria hizo zinatoa adhabu gani kwa waharibifu wa mazingira?</li>
          <li>Sheria hizo zinasaidia ulinzi na hifadhi ya mazingira katika kijiji, mtaa
            au wilaya yako? Kwa nini?</li>
        </ol>
      </p>
    </div>
    <div class="callout callout-default">
      <h3>
        Mchango wa Mwezeshaji
      </h3>
      <p>Mwezeshaji toa mchango wako kuhusu kanuni za ulinzi na hifadhi ya mazingira
        kama inavyoelezwa hapo chini.</p>
    </div>

    <p>Zifuatazo ni miongoni mwa kanuni ambazo zinakubalika kimataifa katika ulinzi
      na utunzaji wa mazingira. Kanuni hizi zinatoa mwelekeo au mwongozo pale panapokuwa
      na utata dhidi ya nini kilindwe au nini kifanyike au nani awajibike pale panapotokea
      uchafuzi wa mazingira.</p>
    <li>Kinga
      <p>Lengo la kanuni hii ni kuzuia na kukinga madhara yeyote ya uchafuzi wa mazingira
        kabla ya kusubiri uharibifu na kisha kuanza kutibu madhara. Hivyo, ni bora
        kuweka tahadhari ya kimazingira katika shughuli zote za kiuchumi na zinginezo
        ili kuzuia madhara yanayoweza kusababishwa.</p>
    </li>
    <li>Mchafuzi Alipe
      <p>Kama itatokea mtu au taasisi imechafua mazingira basi kanuni ya mchafuzi alipe
        hutumika ili kumfanya alipe gharama za kuyasafisha mazingira na kuyarejesha
        katika hali yake ya awali kabla ya uchafuzi na kisha kulipa fidia kwa waathirika
        wa uchafuzi wa mazingira.</p>
    </li>
    <li>Ukamilifu wa Mfumo â€“ Uoto
      <p>Ulinzi wa mazingira hupimwa kwa ukamilifu wake katika mifumo yote. Hivyo kanuni
        hii huhitaji kuwepo kwa ulinzi wa mazingira katika ukamilifu wake bila ya
        kutoa kipaumbele sehemu moja na kusahau au kuacha sehemu nyingine iharibiwe.
      </p>
    </li>
    <li>Ushirikishwaji wa Umma
      <p>Ili kuwepo ulinzi na usimamizi halisi wa mazingira, basi ni kanuni kwamba watu
        wote katika jamii au taifa ni lazima washiriki katika utunzi wa sheria, upangaji
        wa mipango ya uhifadhi na ulinzi wa mazingira.</p>
    </li>
    <li>Kupata Haki
      <p>Kama ilivyo katika haki za binadamu, kila mtu anastahili haki ya kuishi katika
        mazingira safi na salama. Hivyo, kanuni hii inatoa nafasi ya haki kwa kila
        mtu kufurahia mazingira safi na salama. Na pale anapoona haki hii inavunjwa
        au inakaribia kuvunjwa anayo haki ya kwenda katika chombo chochote cha dola
        kulinda haki hii.</p>
    </li>
    <li>Usawa wa Kizazi na Vizazi
      <p>Kanuni hii inatutaka tuliopo leo kutunza mazingira kwa kuzingatia kwamba vizazi
        vyote vina haki sawa ya kufurahia rasilimali za mazingira. Hivyo, tuliopo
        leo tunaruhusa ya kutumia mazingira na kujipatia mahitaji yetu bila kuadhiri
        uwezo wake kwa kizazi kijacho.</p>
    </li>
    <li>Ushirikiano na Mataifa Mengine Katika Kuhifadhi na Kulinda Mazingira
      <p>Mazingira kama vile bahari, misitu, mito na maziwa yanahitaji ushirikiano katika
        ulinzi na uhifadhi kwa faida yetu na vizazi vijavyo. Hivyo ni kanuni kwamba,
        ili kuendeleza mazingira bora ni lazima kushiriakiana na mataifa mengine
        kwani athari ya mazingira itakayosababishwa katika nchi nyingine lazima itapeleka
        athari katika nchi nyingine pia.</p>
    </li>
    <li>Mfumo wa Mustakabali Mmoja, Majukumu Tofauti
      <p>Tunaishi katika mustakabali wa dunia moja japokuwa tuna majukumu tofauti. Hivyo
        basi, kanuni hii inatilia mkazo kwamba jukumu la kutunza mazingira ni la
        watu wote duniani bila kujali tunatoka katika nchi masikini kwani kuharibika
        kwa mazingira katika nchi moja kuna athari sio tu katika ile nchi bali katika
        nchi nyingine.</p>
    </li>
    <li>Kupata Habari za Mazingira
      <p>Kanuni hii inalazimu kuwepo upatikanaji wa taarifa za mazingira kwa wananchi
        kwani wao ndio wadau wakuu katika suala la mazingira. Kwa hiyo, ili wananchi
        waweze kushiriki kikamilifu katika ulinzi, uhifadhi na utunzaji wa mazingira
        ni lazima wapate taarifa sahihi juu ya hali ya mazingira kutoka kwa mtu au
        watu au taasisi inayotaka kuanzisha shughuli yeyote.</p>
    </li>
    <li>Uzalishaji Taka Lazima Upunguzwe na Kutupwa Sehemu Salama
      <p>Kwa kifupi, ni kanuni kwamba uzalishaji wa taka ni lazima upunguzwe au kurudufishwa
        ili kupunguza utumiaji mbaya wa rasilimali za mazingira. Pale ambapo kutalazimu
        kutupa taka, basi taka hizo zitupwe katika sehemu iliyo salama ili kulinda
        na kutunza mazingira kwa uhai salama wa mwanadamu.</p>
    </li>
    </ol>
  </div>
  <div>
    <h2>
      Nafuu dhidi ya Hatari au Ukiukwaji wa Haki za Kimazingira
    </h2>
    <p>Kuna nafuu kadhaa ambazo mtu anaweza kuziomba dhidi ya mazingira hatarishi au
      ukiukwaji wa haki za kimazingira. Nafuu hizi zaweza daiwa katika vyombo vya
      dola kama vile mahakama na mtu yeyote ambaye ataona haki ya kuishi katika mazingira
      safi na salama inahatarishwa.</p>
    <p>Hivyo basi mwombaji anaweza kuomba nafuu ya kuzuia au kusitisha kitendo au vitendo
      vinaweza sababisha madhara kwa afya ya binadamu na mazingira; nafuu ya kulazimisha
      mamlaka husika kuchukua hatua za kuzuia au kusimamisha vitendo vyenye madhara;
      nafuu ya kuwatakata waharibifu wa mazingira kuyarejesha katika hali yake safi
      na salama kwa binadamu na viumbe hai na kisha kukaguliwa na mdhibiti au mkaguzi
      wa mazingira.</p>
    <p>Nafuu nyingine ambayo yaweza kuombwa ni kuchukuliwa kwa hatua za kulinda mazingira
      na afya za wanadamu; na nafuu ya kutoa fidia kwa wahanga wa uharibifu kwa kuwasababishia
      kukosa kufurahia mazingira safi na salama.</p>
    <p>Katika kutoa uamuzi wake juu ya mashauri ya mazingira Sheria ya Mazingira inaagiza
      vyombo vya maamuzi kama vile mahakama na vyombo vingine vya maamuzi kuzingatia
      kanuni zilizotajwa hapo juu za uhifadhi na ulinzi wa mazingira.</p>
    <h3>
      Mtu Anayeweza Kuomba Nafuu ya Uchafuzi wa Mazingira
    </h3>
    <p>Mtu yeyote, taasisi au kampuni inaweza kuomba nafuu ya uchafuzi wa mazingira
      katika vyombo vya haki kama vile mahakama na au sehemu yoyote inayofaa dhidi
      ya uvunjaji, ukiukaji au uwezekano wa uchafuzi wa mazingira. Sheria inatoa
      uhuru kwa mtu mwenye nia ya kuomba nafuu kuchukua hatua kwa manufaa yake binafsi
      au kwa manufaa ya watu wengine ambao kwa namna moja au nyingine hawawezi kuchukua
      hatua hiyo wao wenyewe. Vile vile anaweza kufanya hivyo kwa manufaa ya jamii
      au kundi la watu ambao maslahi yao yanaguswa na kuathiriwa na ama kwa manufaa
      ya umma na mazingira na viumbe vyake.</p>
  </div>
  <div>
    <h2>
      Hitajio la Kufanya Tathmini ya Athari za Mazingira
    </h2>
    <p>Kutokana na ukweli kwamba miongoni mwa vitu vinavyosababisha uchafuzi wa mazingira
      ni miradi mbalimbali ya maendeleo na kiuchumi inayofanywa na binadamu. Hivyo,
      ili kuhakikisha kutokuwepo kwa athari za uchafuzi wa mazingira kanuni zilizopitishwa
      na Azimio la Rio la mwaka 1992 na Sheria ya Mazingira ya Mwaka 2004, zinaweka
      hitajio la kufanyika kwa tathmini ya athari za mazingira kabla ya kupata hati
      ya tathmini ya athari za mazingira na kibali cha kuanza mradi. </p>
    <p>Miongoni mwa wataalamu wanaopaswa kufanya tathmini ni wataalamu wa kutoka fani
      mazingira, maji, sheria, viwanda, wanajamii, wanyamapori, wahandisi, na kadhalika.
      Wataalamu hao wanapaswa kuwa wamesajiliwa na NEMC. Vile vile wanatakiwa kuwa
      na sifa za kufuzu zilizotajwa na Waziri.</p>
    <p>Majina ya wataalamu hao yanatakiwa kuwa kwenye kitabu ambacho kinaweza kusomwa
      na umma kwa kulipa gharama ya ukaguzi. Wataalamu hawa hutakiwa kuangalia mradi
      huo kwa upana wake na kuyatambua manufaa na madhara ya mradi katika jamii,
      uchumi na mazingira na kisha kupendekeza hatua ambazo zitatakiwa kuchukuliwa
      ili kupunguza madhara yanayoweza kutokea.</p>
    <p>Miradi ya kiuchumi na kimaendeleo inayohitaji kufanyika kwa tathmini ni pamoja
      na; kufanyika kwa shughuli yeyote yenye mabadiliko makubwa ya ardhi inayotarajiwa
      kufanyika na isiyoendana na mazingira ya sehemu husika. Mambo mengine ni pamoja
      na; shughuli za maendeleo ya mji, usafirishaji, ujenzi wa mabwawa, mito na
      rasilimali za maji; unyunyiziaji wa dawa kwa ndege; uchimbaji madini ikiwa
      ni pamoja na uchimbaji kokoto.</p>
    <p>Mambo mengine yanayohitaji tathmini ya athari za mazingira ni shughuli za misitu;
      shughuli za kilimo ikiwa ni pamoja na uzalishaji wanyama; shughuli za viwanda
      vya kubangua na kuzalisha bidhaa; miundombinu ya umeme; utunzaji wa gesi na
      vitu vinavyoweza kulipuka; utupaji taka; hifadhi ya maliasili; vinu vya kinyukilia;
      maendeleo makubwa katika masuala ya teknolojia ikiwa ni pamoja na upandaji
      na majaribio ya viumbe vilivyobadilishwa nasaba; na shughuli zozote zile zilizojwa
      katika sheria ndogo.</p>
  </div>
  <div>
    <h2>
      Mbinu za kuhifadhi Mazingira
    </h2>
    <img src="images/12-02.png" class="img-responsive center-block" alt="Mbinu za Kuhifadhi Mazingira">
    <p>Zipo njia nyingi ambazo jamii yaweza kuzitumia kuendeleza hifadhi za mazingira
      nazo ni;
      <ul>
        <li>Kuacha kukata miti hovyo</li>
        <li>Kupanda/utunzaji wa miti</li>
        <li>Kutumia njia bora za kilimo endelevu katika milima mikali yenye vyanzo vya
          maji,kwa mfano, kilimo cha matuta, kupanda nyasi katika kontua na kupanda
          miti ili kupunguza mtiririko wa maji na mmomonyoko wa udongo</li>
        <li>Kuacha tabia za kulima kwenye vyanzo vya maji</li>
        <li>Kushiriki katika ulinzi wa maliasili zetu</li>
        <li>Kutoa taarifa kwa vyombo vinavyohusika pale tunapoona watu au makundi yanayoharibu
          mazingira
        </li>
        <li>Kutoa elimu ya hifadhi ya mazingira kwa wanajamii wenzetu ili wapate taaluma
          na ujuzi utakaowasaidia kufahamu na kuenzi mazingira yao, kuishi nayo kwa
          raha na kuweza kutumia rasilimali zipatikanazo katika mazingira wanayoishi
          katika njia endelevu na zenye uwiano.</li>
      </ul>
    </p>
  </div>

  <!-- Scripts -->
  <script src="js/jquery.min.js"></script>
  <script src="js/bootstrap.min.js"></script>
</body>

</html>
