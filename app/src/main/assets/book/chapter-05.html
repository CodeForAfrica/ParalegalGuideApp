<html lang="sw">

<head>
  <meta charset="utf-8">
  <meta http-equiv="x-ua-compatible" content="ie=edge">
  <title>SURA YA TANO | Haki za Wanawake</title>
  <meta name="description" content="">
  <meta name="viewport" content="width=device-width, initial-scale=1">

  <link rel="stylesheet" href="css/bootstrap.css">
  <link rel="stylesheet" href="css/main.css">
</head>

<body>
  <h1>SURA YA TANO
    <small>Haki za Wanawake</small>
  </h1>
  <div class="callout callout-primary">
    <h2>Lengo Kuu</h2>
    <p>Kujenga uwezo wa washiriki wafahamu haki za wanawake na ulinzi wa haki hizo katika
      jamii
    </p>
  </div>
  <div class="callout callout-secondary">
    <h2>Malengo Mahususi</h2>
    <p>Baada ya kukamilika mada hii, washiriki watafahamu;</p>
    <ul>
      <li>Mikataba ya kimataifa inayolinda haki za wanawake</li>
      <li>Sheria na sera za nchi zinazolinda haki za wanawake</li>
      <li>Vyombo vinavyosimamia mikataba inayolinda haki za wanawake</li>
      <li>Mikakati ya ulinzi wa haki za wanawake katika jamii</li>
    </ul>
  </div>
  <div class="callout callout-info">
    <h2>Jinsi ya Kuendesha</h2>
    <p>
      <ol>
        <li>Mwezeshaji gawanya washiriki katika vikundi vya watu wasiozidi sita</li>
        <li>Wape nafasi washiriki kujadili maswali yafuatayo:-</li>
        <ul>
          <li>Unadhani wanawake wanafaidi haki sawa na wanaume kiuchumi, kisiasa na kijamii
            katika eneo unalotoka?</li>
          <li>Unadhani kuna haja gani za kulinda haki za wanawake</li>
          <li>Je unadhani haki za wanawake zinalindwa? Vipi?
          </li>
        </ul>
        <li>Kila kikundi kiwasilishe maoni yake mbele ya washiriki wengine </li>
        <li>Toa nafasi kwa washiriki wengine (wasio wana kikundi) kutoa maoni zaidi juu
          ya uwasilishi wa wenzao.</li>
      </ol>
  </div>
  <div class="callout callout-default">
    <h2>
      Mchango wa Mwezeshaji
    </h2>
    <p>Mwezeshaji eleza kuwa wanawake na wanaume wana haki sawa. Hata hivyo kutokana
      na sababu mbalimbali wanawake hawakuweza kufaidi haki zao kama wanaume. Mikataba
      mbalimbali imepitishwa kuhakikisha wanawake wanafaidi haki sawa na wanaume.
      Pia kuna sheria mbalimbali za nchi zinazolinda haki za wanawake.</p>
    <p>Mwezeshaji endelea kueleza kuwa ikumbukwe kuwa mikataba mikuu ya haki za binadamu
      imeweka kanuni kuu ya kutobaguliwa katika kufaidi haki za binadamu kwa misingi
      ya jinsi, dini, kabila, rangi, umri, utaifa, na kadhalika. Hii inamaanisha
      kuwa haki za binadamu zapaswa watu wote wazifaidi bila ubaguzi wa aina yoyote.</p>
    <p>Hata hivyo bado baadhi ya makundi ya watu katika jamii hasa wanawake, hawakuweza
      kupewa nafasi sawa kufaidi haki zao. Ndio maana juhudi zimefanyika na zinaendelea
      kufanyika katika ngazi ya kimataifa, barani Afrika na hata hapa nchini Tanzania
      kuhakikisha kwamba haki za wanawake zinalindwa.</p>
  </div>

  <div>
    <h2>
      Mikataba ya Kimataifa inayolinda Haki za Wanawake
    </h2>
    <h3>Mkataba wa Kimataifa wa Kuondoa Aina Zote za Ubaguzi dhidi ya Wanawake wa Mwaka
      1979 </h3>
    <p>
      Mkataba wa kimataifa wa kuondoa aina zote za ubaguzi dhidi ya wanawake au kwa jina
      jingine unajulikana kama
      <strong>‘Mkataba wa Wanawake’</strong> ndio mkataba mkuu unaolinda haki za wanawake
      duniani. Mkataba huu ulikubaliwa na Baraza Kuu la Umoja wa Mataifa, mwaka 1979
      na ulianza kazi tarehe 3 Septemba, 1981. Tanzania imesaini na kuukubali mkataba
      huu tarehe 19/09/1985.
    </p>
    <p>
      Mkataba huu umelenga kuhakikisha kuwa wanaume na wanawake wanafaidika kwa usawa na
      fursa za kiuchumi, kijamii, kitamaduni, kiraia na kisiasa kwa kuondoa aina
      zote za ubaguzi dhidi ya wanawake
    </p>

    <h4>
      Maana ya Ubaguzi:
    </h4>
    <p>
      Tafsiri ya ubaguzi, kwa mujibu wa mkataba huu, ni tofautisho, au katazo litakalofanywa
      kwa minajili ya jinsi na kuleta athari kwa wanawake katika kufaidi haki za
      kisiasa, kiuchumi na kijamii.
    </p>
    <h4>Wajibu wa nchi mwanachama</h4>
    <p>
      Nchi wanachama kama vile Tanzania zina wajibu wa kulaani aina zote za ubaguzi kufuata
      sera ya kuondoa ubaguzi dhidi ya wanawake kwa kuahidi yafuatayo:-
      <ul>
        <li>Kuingiza kanuni ya usawa kwa wanawake katika katiba/sheria nyinginezo.</li>
        <li>Kuweka sheria na adhabu pale inapobidi ili kukataza aina zote za ubaguzi
          dhidi ya wanawake.
        </li>
        <li>Kulinda haki za wanawake kwa msingi ya usawa</li>
        <li>Kufuta sheria zote zinazobagua wanawake</li>
        <li>Kupitisha sheria, kurekebisha, kufuta sheria, mila na desturi zinazochangia
          kuleta ubaguzi dhidi ya wanawake.</li>
      </ul>
    </p>

    <h3>
      Mkataba nyongeza wa Haki za Wanawake Barani Afrika wa mwaka 2003
    </h3>
    <p>
      Mkataba huu umepitishwa na wakuu wa nchi na serikali za Afrika mwaka 2003 huko Maputo,
      Msumbiji. Hadi Agosti 2004, ni nchi nne (4) tu za Umoja Afrika zilizoridhia
      mkataba huu. Tanzania imesaini mkataba huu tarehe 5 Novemba.
    </p>
    <p>
      Kwa ujumla, mkataba huu ambao pia unajulikana kama “Mkataba wa Maputo” unalinda haki
      za wanawake wa barani Afrika. Na mojawapo ya sifa yake kuu ni kutamka wazi
      kwa mara ya kwanza katika sheria za kimataifa haki za uzazi za wanawake ikiwemo
      kutoa mimba kama imepatikana kutokana na kubakwa au inamuweka hatarini mwanamke.
    </p>
    <p>
      Tamko hili ndilo linachukuliwa kama tafsiri au ufafanuzi rasmi wa viwango vya kimataifa
      vya haki za binadamu. Pia linachukuliwa kuwa ndiyo kielelezo kikuu cha viwango
      vya haki za binadamu kwa kila nchi, hata kama sheria za nchi hiyo hazilindi
      haki za binadamu.
    </p>
    <p>
      Pia mkataba huu nyongeza unapiga marufuku ukeketaji wa wanawake. Kwa ujumla, mkataba
      wa nyongeza wa haki za wanawake wa Afrika unaweka majukumu kwa nchi na serikali
      za Afrika kulinda na kutekeleza haki za wanawake katika nchi zao.
    </p>
    <p>
      Hata hivyo, mkataba nyongeza huu bado haujaanza kufanya kazi na utaanza kutumika
      pale ambapo nchi 15 za Afrika zitakuwa zimeuridhika. Tanzania bado haijauridhia
      mkataba huu.
    </p>
    <p>Ubaguzi wowote wa kijinsia ni kinyume cha Katiba ya nchi. Katiba ya Jamhuri ya
      Muungano wa Tanzania ya mwaka 1977 (kama ilivyorekebishwa) inatamkwa kuwa “binadamu
      wote ni huru na sawa”. Na pia “watu wote ni sawa mbele ya sheria na wanayo
      haki bila ya ubaguzi wowote kulindwa na kupata haki sawa mbele ya sheria”</p>
    <p>
      Katiba inakataza sheria kuweka sharti lolote ambalo ni la kibaguzi ama wa dhahiri
      au kwa taathira yake. Ubaguzi unaokatazwa na Katiba unaweza kuwa dhidi ya rangi,
      kabila, jinsia, utaifa, mahali mtu alipozaliwa au hali ya maisha ya mtu. Kwa
      maana nyingine, katiba ya nchi inatoa haki sawa kwa wanaume na wanawake nchini
      Tanzania katika Nyanja zote za kisiasa, kiuchumi, kijamii na kiutamaduni.
    </p>

    <h3>
      Sheria na Sera za Nchi zinazolinda Haki za Wanawake
    </h3>
    <h4>Sera ya Taifa ya Maendeleo ya Wanawake na jinsia ya Mwaka 2000</h4>
    <p> Sera ya maenedeleo ya wanawake ya 2000 (ambayo inachukua nafasi ya sera ya wanawake
      katika maendeleo ya mwaka 1992) inahusika moja kwa moja na haki za wanawake
      nchini Tanzania.
    </p>
    <p>
      <strong>Malengo makuu ya sera ni:-</strong>
      <ol type="i">
        <li>Kuweka mazingira muafaka yatakayowezesha wanaweka na wanaume kutekeleza majukumu
          yao katika jamii kwa kuzingatia mahitaji yao kijinsia.
        </li>
        <li>Kusawazisha mapungufu yanayojitokeza katika ushirikishwaji wa wanawake katika
          shughuli za maendeleo na
        </li>
        <li>Kuiwezesha jamii ya watanzania kuheshimika imani ya kitaifa ya kuwepo usawa
          na haki miongoni mwa wananchi bila kuwepo tofauti za kijinsia
        </li>
      </ol>
      <p>
        Sera hii inatoa mwelekeo, mikakati na shguhuli mbalimbali za uongozi na maendeleo
        katika kila sekta na taasisi hapa Tanzania kuhakikisha inazingatia usawa
        wa kijinsia.
      </p>
      <h4>Sera nyingine Zinazotambua Haki za Wanawake</h4>
      <ol type="i">
        <li>
          <strong>Sera ya Taifa ya Ajira ya mwaka 1997:</strong> Pamoja na mengineyo, sera
          hii inaweka mikakati ya kulinda na kutetea ajira kwa misingi ya jinsia
          na usawa. mojawapo ya mikakati hiyo ni kuhakikisha inaondoa sheria za ajira
          na kazi ambazo ni za kibaguzi dhidi ya wanawake.</li>
        <li>
          <strong>Sera ya Elimu na Mafunzo ya mwaka 1999:</strong> Sera hii inatambua haki
          ya kupata elimu bila ubaguzi wa jinsia, rangi, kabila na uwezo wa kiuchumi.
          Mojawapo ya malengo ya sera hii ni kuhakikisha idadi ya wasichana wanaopata
          elimu nchini inaongezeka.
        </li>
      </ol>

      <h3>Baadhi ya Sheria zinazolinda Haki za wanawake Tanzania</h3>
      <p>
        Serikali imepitisha sheria mbalimbali ambazo zinalinda haki za wanawake. Sheria muhimu
        ni pamoja na:-
        <ol type="i">
          <li>
            <strong>Sheria ya kanuni za adhabu Na. 16:</strong> Sheria hii imekuwepo ili
            kulinda na kurudisha utu na heshima ya wanawake na watoto. Sheria hii
            inatoa adhabu kali kwa makosa kama vile ukeketaji, ubakaji na udhalilishwaji
            wa wanawake na watoto wa kile.</li>
          <li>
            <strong>Sheria ya Ndoa ya mwaka 1971:</strong> Sheria hii inatoa haki kwa mwanamke
            aliye katika ndoa. Ufafanuzi zaidi juu ya sheria hii unatolewa kwenye
            sura inayozungumzia ndoa na mtoto</li>
          <li>
            <strong>Sheria za Kazi:</strong> Wanawake wanapewa haki ya kuwa na fursa ya kufanya
            kazi na kulipwa ujira unaostahili. Pia sheria za kazi zinatoa haki ya
            mwanamke kufaidi mafao ya uzazi.</li>
          <li>
            <strong>Sheria ya Elimu:</strong> Iinatoa fursa kwa watoto wa kile kupatiwa elimu</li>
          <li>
            <strong>Sheria za Ardhi za mwaka 1999:</strong> Ardhi ni raslimali kubwa ya Watanzania
            wengi hasa walio vijijini. Kwa muda mrefu wanawake wa Tanzania wamekuwa
            wakipewa nafasi finyu/ndogo ya kumiliki ardhi. Mwaka 1999, Bunge la Jamhuri
            ya Muungano wa Tanzania lilipitisha sheria kuu mbili za ardhi ambazo
            ni Sheria ya Arhi Na. 4/199 na Sheria ya Ardhi ya Kijiji Na. 5/1999.</li>
        </ol>
      </p>
      <p>
        Mabadiliko makubwa yaliyofanywa na sheria hizi ni kuhakikisha haki ya mwanamke katika
        umilki, utumiaji na utawala wa ardhi inakuwa sawa na mwanaume bila ubaguzi
        au upendeleo wowote. Hii inaonekana katika yafuatayo:-
      </p>
      <p>
        <strong>Kwanza</strong>, mojawapo ya misingi mikuu ya sheria ya ardhi ni haki sawa
        kwa wanawake na wanaume katika kupata, kumiliki, kutumia, kuuza na kugawa
        ardhi kwa kiwango na masharti yale yale bila ubaguzi. Sheria hiyo ya Ardhi
        inaeleza kuwa sheria yoyote ya kimila itakayokwenda kinyume kwa kuwanyima
        wanawake, watoto au watu wenye ulemavu uhalali wa kumiliki mali, kutumia
        au kupata ardhi, basi sheria hiyo ya mila itakuwa batili kwani imevunja sheria
        mama (katiba) na sheria za nchi.</p>
      <p>
        <strong>Pili</strong>, mwanamke anatambuliwa kama mmojawapo wa watu wenye haki na
        sifa ya kuomba kumiliki ardhi sawa sawa kabisa na mwanaume.</p>
      <p>
        <strong>Tatu</strong>, katika masuala ya usimamizi wa sheria hizi, hasa Sheria ya
        Ardhi ya Kijijini, wanawake wamepewa nafasi sawa na wanaume ya kushiriki.
        Mfano, kwenye vyombo vya utatuzi wa migogoro ya ardhi, kama vile Baraza la
        Ardhi la Kijiji, sheria inatamka kuwa baraza la Ardhi la jiji litakuwa na
        wajumbe saba (7) na kati yao angalau watatu lazima wanawake. Kwenye Baraza
        la Kata ambalo linaundwa na wajumbe wasiopungua wanne na wasiozidi nane,
        sheria inatamka kuwa wajumbe wanawake wasipungue watatu.</p>
      <p>
        <strong>Sheria za Mirathi:</strong> zinatoa nafasi kwa wanawake kurithi mali. Hata
        hivyo kuna mapungufu katika sheria hizi pia.Mifano ya apungufu hayo ni;
        <ul>
          <li>Mjane hana fungu la urithi katika mali iliyoachwa na marehemu mume wake.Bali
            atatunzwa na watoto wake</li>
          <li>Watoto wa kike wamewekwa katika daraja la tatu ambalo hupata fungu dogo
            zaidi la urithi kuliko watoto wote.</li>
          <li>Watoto wa kike hawaruhusiwi kurithi ardhi ya ukoo</li>
          <li>Mchango wa mjane katika upatikanaji wa mali za marehemu hautambuliki na
            hautolewi kabla mali hazijagawanywa kwa warithi wa marehemu.</li>
        </ul>
      </p>
      <img src="images/05-01.png" class="img-responsive center-block" alt="Baadhi ya Sheria zinazolinda Haki za wanawake Tanzania">
  </div>

  <div>
    <h2>Mikakati ya Ulinzi wa Haki za Wanawake katika Jamii</h2>
    <div class="callout callout-info">
      <h3>Jinsi ya Kuendesha</h3>
      <h4>Bangua Bongo (Brainstorming), majadiliano na mchango wa mwezeshaji)</h4>
      <ol type="1">
        <li>Mwezeshaji wagawe washiriki katika makundi ya watu 5 hadi 8 na wajibu maswali
          yafuatayo;
          <ol type="a">
            <li> Haki zipi za wanawake zimekuwa zikivunjwa kwenye jamii yako, familia
              yako na kazini kwako?</li>
            <li> Uvunjaji huu wa haki za wanawake unawaathiri vipi wanawake kwenye jamii
              yako?
            </li>
            <li>Washiriki wajadili kwa kina je uvunjaji wa haki za wanawake unasababishwa
              na nini? Mila, desturi, imani, n.k. Wape uhuru washiriki kuchambua
              kwa kina na kutoa mawazo yao kwa uhuru.</li>
            <li>Je wanawake wana haki ya kumiliki ardhi sawa na wanaume? Kama jibu ni
              ndiyo, kwa nini, kama jibu hapana ni kwa nini?</li>
            <li>Je wanawake wana haki ya kurithi mali? Kama ndiyo ni kwa nini, kama hapana
              kwa nini?</li>
            <li> Mikakati ipi ifanywe na jamii kulinda haki za wanawake.</li>
            <li>Washiriki watumie karatasi kubwa kujibu maswali haya na kuwasilisha.
              Mwezeshaji pia anaweza kutumia njia nyingine aonayo inafaa.</li>
            <li>Mwezeshaji rekodi majibu haya ili kutunza kumbukumbu ya mitazamo ya washiriki
              juu ya haki za wanawake.</li>
          </ol>
        </li>
      </ol>
    </div>

    <div class="callout callout-default">
      <h3>Mchango wa Mwezeshaji</h3>
      <p>
        Mwezeshaji endeleza mjadala kwa kusisitiza umuhimu wa kulindwa kwa haki za wanawake.
        Eleza kuwa kwa kiwango kikubwa uvunjaji wa haki za wanawake unatokana na
        mila, desturi na tamaduni. Pia eleza kuwa kwa kiwango fulani baadhi ya sheria
        za nchi nazo zinachangia uvunjaji wa haki za wanawake mfano sheria ya ndoa
        ambapo ina vifungu ambavyo havisaidii ulinzi wa wanawake na watoto wa kike.</p>
      <p>
        Jadili pamoja na washiriki mikakati inayoweza kutumika kulinda haki za wanawake ukirejea
        pia michango ya washiriki wakati wa uwasilishaji wao.
      </p>
    </div>

    <h3>
      Baadhi ya mambo yanayokiuka au kuvunja haki za wanawake Tanzania
    </h3>
    <p>
      <strong>Mila na Desturi:</strong> Kwanza kabisa tuone maana ya maneno ‘desturi’ na
      ‘mila’. Kwa kifupi neno desturi lina maana ya tabia ya kikundi, watu au kabila
      fulani, inayotambulika, kukubalika na kufuatwa na watu hao, kikundi hicho au
      kabila hilo kwa muda mrefu, ambapo mtu akikiuka, anakuwa amekiuka mpangilio.</p>
    <p>Mila ni desturi zilizoshamiri au zilizotumika kwa muda mrefu na kukubalika katika
      jamii husika. Mila hizi zikipata nguvu ya sheria, yaani zikitungiwa sheria,
      huitwa sheria za kimila.</p>
    <p>Makabila mengi hapa nchini yana mila na desturi zao zinazoongoza mienendo ya
      watu wake katika maisha ya kila siku. Baadhi ya desturi hizo zimekuwa zikikiuka
      na kuvunja kwa kiwango kikubwa haki ya mwanamke. Tabia kama ukeketaji wa watoto
      wa kike, kuwanyima wanawake haki ya kurithi mali ya marehemu mume wake au kuwapa
      cheo cha daraja la tatu watoto wa kike kwenye urithi wa mali ya wazazi wao,
      kuwanyima haki ya kupata elimu, kuwaoza katika umri mdogo, kuwanyima haki ya
      kumiliki ardhi n.k ni mifano michache tu ya ukiukaji mkubwa wa haki za wanawake
      kwa kisingizio cha mila na desturi.</p>
    <p>
      <strong>Sheria ya ndoa ya mwaka 1971:</strong> Sheria ya Ndoa ya Mwaka 1971, Sura ya
      29 inatoa mwongozo kuhusu haki na wajibu kwa wanandoa, utaratibu kuhusu jukumu
      la malezi, haki na maslahi ya watoto wa ndoa. n.k</p>
    <p>Sheria hii inatambua ndoa za kimila, ndoa za kidini na ndoa za kiserikali zinazofungwa
      bomani. Hata hivyo sheria hii ina vipengele vinavyokiuka na kuvunja haki ya
      mtoto wa kike. Kwa mfano sheria inaeleza kuwa wanandoa lazima wawe wametimiza
      umri unaokubalika kisheria kufunga ndoa (miaka 18 au zaidi). Hata hivyo mwanamke
      anaweza kuolewa akiwa na umri wa chini ya miaka18 lakini sio chini ya miaka
      15 kama atapata idhini ambayo hutolewa na baba na kama hayupo ni mama au kama
      wote wamefariki idhini itatolewa na mlezi wa binti huyo.Kama wote wamefariki
      basi hatahitaji idhini. Katika mazingira fulani mahakama pia inaweza kutoa
      idhini kwa binti kuolewa akiwa na miaka 14 lakini si chini ya hapo ikiwa ataonekana
      kwa mfano ana mimba. Ndoa chini umri wa miaka 18 ni ndoa ya utotoni na ni ukiukwaji
      wa haki yamtoto wa kike.</p>
    <p>Baadhi ya mikakati wanajamii wanaweza kuitumia kuhamasisha ulinzi wa haki za
      wanawake katika jamii ni kama ifuatayo:-
      <ul>
        <li> Kutoa elimu kwa jamii (wanaume, wanawake, viongozi wa kimila, viongozi wa
          dini, walemavu n.k) kuachana kabisa na mila na desturi zinazomkandamiza,
          kumuumiza na kumbagua mwanamke.
        </li>
        <li>Kutoa elimu katika ngazi ya familia na kaya juu ya haki za wanawake</li>
        <li>Elimu hii itolewe kwenye mikutano ya vijiji, mashuleni, masokoni, gulioni,
          nyumbani, kwenye vikundi vya kuweka na kukopa, vyama vya ushirika n.k
        </li>
        <li>Kutoa taarifa kwa vyombo husika pale haki za wanawake zinapovunjwa. Vyombo
          hivi ni pamoja na serikali ya mtaa, polisi, idara ya ustawi wa jamii, asasi
          za kiraia zinazopinga ukatili dhidi ya wanawake n.k.</li>
        <li>Kushirikisha wanaume kwenye ulinzi wa haki za wanawake</li>
      </ul>
    </p>
    <p>Kumbuka wanawake wanayo haki ya kufaidi matunda ya utu/ubinadamu wao sawa kabisa
      na wanaume. Baadhi ya mifano ya haki za wanawake ni:-
      <ul>
        <li>haki ya kuishi, uhuru na usalama wa maisha yake</li>
        <li>haki ya kutobaguliwa katika jamii kwa sababu tu ya jinsi yake</li>
        <li>haki ya kutotendewa kinyama au kikatili</li>
        <li>haki ya kumiliki ardhi na/au mali nyingine yeyote inayohamishika na isiyohamishika</li>
        <li>haki ya uhuru wa kutoa na kueleza maoni yake</li>
        <li>haki ya kushiriki katika kutoa maamuzi yahusuyo maisha yake, familia yake
          na jamii yake
        </li>
        <li>haki ya kupata elimu</li>
        <li>haki ya kupata fursa sawa ya ajira na kulipwa ujira unaostahiki</li>
        <li>Haki ya afya na afya ya uzazi</li>
        <li>haki ya kupumzika kwa likizo ya uzazi</li>
      </ul>
    </p>
    <p>Kwa kifupi tunaweza kusema kuwa haki za wanawake ni haki za binadamu. Kwani mwanamke
      anastahili kulindwa na kuheshimiwa utu wake na kufaidi fursa zote zilizoko
      katika jamii yake kiuchumi, kisiasa, kiutamaduni na kijamii.</p>

    <h3>Mwisho wa mada</h3>
    <p>Mwezeshaji hitimisha mjadala wa haki za wanawake kwa kusisitiza umuhimu wa kulinda
      na kutetea haki za wanawake na eleza kuwa uvunjaji wowote wa haki za wanawake
      ni uvunjaji wa haki za binadamu.</p>
  </div>

  <!-- Scripts -->
  <script src="js/jquery.min.js"></script>
  <script src="js/bootstrap.min.js"></script>
</body>

</html>
