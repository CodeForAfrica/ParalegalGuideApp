<html lang="sw">

<head>
  <meta charset="utf-8">
  <meta http-equiv="x-ua-compatible" content="ie=edge">
  <title>SURA YA SITA | Jinsia na Ukatili wa Kijinsia</title>
  <meta name="description" content="">
  <meta name="viewport" content="width=device-width, initial-scale=1">

  <link rel="stylesheet" href="css/bootstrap.css">
  <link rel="stylesheet" href="css/main.css">
</head>

<body>
  <h1>SURA YA SITA
    <small>Jinsia na Ukatili wa Kijinsia</small>
  </h1>
  <div class="callout callout-primary">
    <h2>Lengo Kuu</h2>
    <p>Kujenga uwezo wa washiriki juu ya dhana ya jinsia na ukatili wa kijinsia katika
      jamii
    </p>
  </div>

  <div class="callout callout-secondary">
    <h2>Malengo Mahususi</h2>
    <p>Baada ya kukamilika mada hii, washiriki watafahamu;
      <ol type="a">
        <li>Maana ya jinsi na jinsia</li>
        <li>Dhana ya usawa wa kijinsia</li>
        <li>Uhusiano baina ya jinsia, mamlaka na ukatili wa kijinsia</li>
        <li>Aina za ukatili wa kijinsia</li>
        <li>Sababu na madhara ya ukatili wa kijinsia</li>
        <li>Mikakati ya kupinga ukatili wa kijinsia katika jamii</li>
      </ol>
    </p>
  </div>

  <div>
    <h2>Sehemu ya Kwanza - Jinsia</h2>
    <div class="callout callout-info">
      <h3>Jinsi ya Kuendesha</h3>
      <h4>Maana ya Jinsia</h4>
      <ol>
        <li>Mwezeshaji andika maneno yafuatayo kwenye bango kitita au kutumia njia nyingine
          kutokana na mazingira unayowezeshea.
          <ol type="a">
            <li>Jinsi</li>
            <li>Jinsia</li>
          </ol>
        </li>
        <li>Waeleze washiriki watoe tofauti baina ya meneno hayo mawili (yaani jinsi
          na jinsia). Orodhesha majibu yao kwenye bango kitita.</li>
        <li>Wagawe washiriki kwenye makundi ya wanawake pekee na wanaume pekee na wafanye
          yafuatayo;
          <ol type="i">
            <li>wanawake waeleze majukumu yao na kuelezea majukumu ya wanaume katika
              jamii na kisha wafanye uwasilishaji.</li>
            <li>Wanaume waeleze majukumuyao na kuelezea majukumu ya wanawake katika jamii
              na kisha wafaye uwasilishaji</li>
          </ol>
        </li>
      </ol>
    </div>

    <div class="callout callout-default">
      <h3>Mchango wa Mwezeshaji</h3>
      <p>
        Mwezeshaji toa mchango wako kuhusu maana ya jinsi na jinsia na ueleze mahusiano baina
        ya dhana hizi kwenye jamii kama inavyofafanuliwa hapa chini
      </p>
    </div>

    <h3>Maana ya Jinsi na Jinsia</h3>
    <h4>Jinsi</h4>
    <p>Ni hali ya kuwa na maumbile ya kike au kiume. Ni maumbo aliyozaliwa nayo mwanamke
      au mwanaume, na ambayo hayawezi kubadilika.</p>
    <p>Hata hivyo kuna baadhi ya nchi ambazo wanaweza kubadilisha maumbile ya via vya
      uzazi vya kike kuwa vya kiume na vya kiume kuwa vya kike, kwa njia za upasuaji.Suala
      hili bado halikubaliki katika jamii na nchi yetu.</p>
    <img src="images/06-01.png" class="img-responsive center-block" alt="Jinsi">

    <h4>Jinsia</h4>
    <p>Ni neno na pia ni dhana. Kama neno, hutumika kueleze mahusiano ya kijamii kati
      ya mwanamke na mwanaume.</p>
    <p>Kama dhana, neno jinsia, hutumika kuelezea tofauti za kijamii baina ya wanawake
      na wanaume ambazo zinaonekana kupitia mgawanyo wa kazi, upatikanaji na udhibiti
      wa raslimali, mitazamo, tabia, maadili na uwezo au muundo wa kaya. Mahusiano
      haya yanahusiana na hali ya kiuchumi, kisiasa na kiutamaduni na hujengwa na
      jamii. Pia, mahusiano hayo yanaweza kubadilika kutokana na wakati na kulingana
      na hali ya kiuchumi kwa wakati husika.</p>

    <h4>Msamiati na Tafsiri ya Baadhi ya Maneno Yatumikayo Kwenye Dhana ya Jinsia Bughudha
      za kijinsia</h4>
    <p>Ni kitendo au hali anayotendewa mwanamke au mwanaume na mtu mwingine bila yeye
      mwenyewe kukipenda.</p>
    <h4>Ubaguzi wa kijinsia</h4>
    <p>Hali inayowaathiri wanawake na wanaume kwa mtizamo kuwa jinsi moja ni dhaifu
      au ni bora zaidi ya nyingine.</p>
    <h4>Ukandamizaji wa kijinsia</h4>
    <p>Ni hali ya kutumia nguvu au madaraka kwa madhumuni ya kuminya haki za jinsi moja
      katika jamii na kunufaisha jinsi nyingine kwa imani kuwa watu wa jinsi hiyo
      wana haki zaidi kuliko jinsi nyingine</p>
    <h4>Usawa wa kijinsia</h4>
    <p>Hali ya kutokuwa na ubaguzi kwa misingi ya jinsia ya mtu katika mgao wa rasilimali
      au mapato, au katika ufikiaji wa huduma mbalimbali za kijamii. Usawa wa kijinsia
      unaweza kupimika kwa mifano ya kuwepo kwa fursa sawa au matokeo sawa. Au kwa
      kifupi, tunaweza kusema kuwa ni haki, majukumu na fursa sawa kwa wanawake na
      wanaume na kwa wasichana na wavulana</p>
    <h4>Jinsia na Maendeleo</h4>
    <p>Wanawake na wanaume ni sehemu ya jamii na ni dhahiri kuwa maendeleo ya jinsi
      hizi mbili ni ushirikiano wa pande zote pamoja na juhudi na mchango kutoka
      makundi mbalimbali ya kijamii. Makundi haya ni kama vile, serikali, mashirika
      yasiyo ya kiserikali na ya hiari, wahisani, mashirika ya kijamii na wanawake
      kama kundi la msingi.</p>
    <h4>Jinsia na mgawanyo wa kazi</h4>
    <p>Ni hali ya kuainisha majukumu ya kazi na kuyagawa kwa wanawake na wanaume kwa
      misingi ya ubaguzi wa kijinsia iwe kwenye familia au jamii kwa ujumla. Wanawake
      na wanaume hujifunza majukumu haya kwenye malezi na makuzi yao kuanzia utotoni.</p>
    <h4>Majukumu ya kijinsia</h4>
    <p>Hizi ni kazi mbalimbali, wajibu na matarajio ambayo Jamii imetafsiri na kupanga
      kufanywa na wanaume, wanawake, wasichana na wavulana. Kazi hizi sio lazima
      ziwe za kibailojia. Kwa hiyo zinaweza kubadilika kufutana na wakati na mazingira
      yaliyopo. Wajibu uliopangwa kufuatana na jinsi ni wajibu wa Jamii na umekuwa
      ukibadilika kutokana na wakati.</p>
    <h4>Majukumu ya kijinsi</h4>
    <p>Haya ni majukumu yatokanayo na maumbile ya kibaolojia (yaani kuwa me au ke).
      Kwa mfano kubeba mimba, kujifungua na kunyonyesha ni kazi za jinsi ya kike
      wakati wanaume hutoa mbegu katika hatua za uzazi. Majukumu haya hayabadiliki.</p>
    <h4>Mahusiano ya Kijinsia</h4>
    <p>Dhana hii inaelezea jinsi mwanaume na mwanamke wanavyohusiana katika shughuli
      za kijamii, kisiasa, kiuchumi na kiutamaduni katika Jamii yao. Mahusiano haya
      ya kijinsia kwa kawaida hutokana na mtiririko wa malezi na makuzi na huimarishwa
      na mtu binafsi, familia, taasisi za kijamii, utamaduni na itikadi.</p>
    <h4>Ushirikishwaji</h4>
    <p>Unatafsiriwa kuwa hali ya wanawake kushiriki kwa idadi na mchango sawa na wanaume
      katika katika kushiriki kufanya maamuzi yanayolenga kuleta maendeleo ya kijamii,
      kiuchumi, kisiasa na kiutamaduni.</p>
    <h4>Fursa sawa</h4>
    <p>Ni mbinu/njia ya kuwafanya wanawake na wanaume kuwa na fursa zinazolingana za
      kupata au kutumia rasilimali na huduma kama vile ardhi, fedha, mtaji, mafunzo
      na huduma za afya bila kujali tofauti za kijinsia</p>
    <h4>Ufahamu wa Jinsia</h4>
    <p>Ufahamu wa mahitaji na matarajio ya wanawake na wanaume na hali zao za kutokuwa
      na usawa na ufahamu kuwa hali hiyo husababishwa na mahusiano ya kijamii ambayo
      yanaweza kubadilika.
    </p>
    <h4>Mwamko wa kijinsia</h4>
    <p>Dhana hii inahusu kutambua kuwa wanawake na wanaume wana jukumu tofauti katika
      Jamii na kuwa mahitaji yao huwa tofauti na hivyo sharti yatambuliwe katika
      michakato ya maendeleo.
    </p>
    <h4>Upofu wa Jinsia</h4>
    <p>Ni hali ya kutambua tofauti za kijinsia na kushindwa kuchukua hatua ili kubadili
      hali hiyo</p>
    <h4>Nguvu</h4>
    <p>Ni nafasi/mamlaka/madaraka aliyonayo mwanaume na mwanamke katika jamii husika
      ambayo kwa kiwango kikubwa ndiyo husababisha mgawanyo wa rasilimali katika
      jamii husika.
    </p>
    <h4>Mwisho wa mada</h4>
    <p>Mwezeshaji funga mjadala wa mada kwa kueleza kuwa katika jamii nyingi dhana ya
      jinsia imekuwa ikichukuliwa kuwa ni suala linalohusu wanawake. Elezea kuwa
      dhana hii si sahihi hata kidogo. Ni muhimu washiriki watambue kwamba dhana
      ya jinsia lengo lake ni kuelezea mahusiano baina ya wanawake na wanaume kwenye
      jamii na kuchambua kama mahusiano hayo hayabugui wanawake au wanaume bali yamejengwa
      katika misingi ya usawa. Hata katiba ya Jamhuri ya Muungano wa Tanzania ya
      mwaka 1977 (ibara ya 12 na 13) inatambua usawa baina ya wanawake na wanaume.</p>
    <p>Malizia kwa kuwapa kazi za makundi washiriki waeleze kwa mifano halisi aina za
      ubaguzi wa kijinsia ulioshamiri kwenye jamii yao (mfano wa kiuchumi, kisiasa,
      kiutamaduni).Hali kadhalika washiriki waeleze hatua zinazoweza kufanyika ili
      kuondoa tatizo hilo. Uwasilishaji ufanyike mapema siku inayofuata.</p>
  </div>

  <div>
    <h2>Sehemu ya Pili: Ukatili wa Kijinsia</h2>
    <p>
      <strong>Angalizo:</strong> Ni muhimu kwa mwezeshaji kuhakikisha kwamba washiriki wameielewa
      vema mada ya dhana ya jinsia kabla ya kuanza kuzungumzia ukatili wa kijinsia.</p>

    <div class="callout callout-info">
      <h3>Jinsi ya Kuendesha</h3>
      <ol type="1">
        <li> Mwezeshaji andika neno Ukatili wa Jinsia Kwenye bango kitita/ubaoni/ama kwa
          kutumia njia yoyote iliyo mahsusi</li>
        <li>Washiriki wataje jambo/tendo lolote wanalodhani ni ukatili wa kijinsia.</li>
        <li>Chora jedwali kwenye bango kitita au ubaoni na andika majibu yao kwenye jedwali
          hilo/kwa kutumia njia nyingine iendayo na muktadha.</li>
      </ol>

      <p>Baada ya zoezi hapo juu kukamilika, mwezeshaji endeleza mjadala kwa maswali
        na bangua bongo. Waulize washiriki maswali yafuatayo?
        <ul>
          <li>Ukatili wa kijinsia maana yake ni nini?</li>
          <li>Kundi lipi katika jamii linaathirika zaidi na ukatili wa kijinsia? Kwa
            nini?
          </li>
        </ul>
      </p>
    </div>

    <div class="callout callout-default">
      <h3>mchango wa mwezeshaji</h3>
      <p>
        mwezeshaji fafanua kuwa ukatili wa kijinsia ni tatizo kubwa ambalo linawanyima uhuru
        wanaume, wanawake na watoto kufurahia haki zao msingi ambazo pia ni haki
        za binadamu. tatizo hili lipo duniani kote kwani tafiti zinaonesha kuwa mwanamke
        mmoja katika kila wanawake watatu katika maisha yake amewahi kufanyiwa ukatili
        wa kijinsia ama kimwili, kingono na kisaikolojia. tafiti pia zaonesha kuwa
        duniani kote, asilimia 16-52 ya wanawake wanafanyiwa ukatili wa kimwili na
        waume au wapenzi wao walau mara moja katika maisha yao. hali duni ya kiuchumi
        na kutofahamu sheria kunawafanya wahanga wengi wa ukatili wa kijinsia kushindwa
        kupata msaada pindi wanapofanyiwa ukatili huo. sehemu hii inazungumzia ukatili
        wa kijinsia kukuza ufahamu wa washiriki juu ya dhana hiyo.</p>
      <p>
        baada ya majibu ya washiriki mwezeshaji wafafanulie washiriki maana ya ukatili wa
        kijinsia na maneno mengine yanayoambatana na dhana ya ukatili wa kijinsia
        kama inavyoainishwa hapo chini.</p>
    </div>

    <h3>Maana ya Maneno</h3>
    <h4>Ukatili wa kijinsia</h4>
    <p>Ni ukatili unaowapata wanaume, wanawake, watoto kike na watoto wa kiume unaosababishwa
      na miiko na majukumu ya kijinsia na pia kutokuwepo kwa nguvu sawa kati ya mwanaume
      na mwanamke. Ukatili huu hufanywa kwa mtu kwa sababu tu ya jinsi yake. Mifumo
      ya kijamii, mila, desturi na tamaduni huchangia kwa kiwango kikubwa ukatili
      wa kijinsia. Ukatili wa kijinsia huwapata wote wanaume na wanawake. Hata hivyo
      tafiti zaonesha kuwa wanawake ni waathirika wakubwa zaidi wa ukatili wa kijinsia
      katika jamii kuliko wanaume .</p>
    <h4>Ukatili</h4>
    <p>
      <i>Shirika la Afya Duniani (WHO)</i> limetoa maana ya neno ukatili kuwa ni matumizi
      ya nguvu au mamlaka dhidi ya mtu mwingine yanayoweza kusababisha majeraha,
      kifo, madhara ya kiakili, kudumaa au kukosa mambo muhimu kwa yule anayetendewa
      ukatili.
    </p>
    <h4>Ukatili dhidi ya wanawake</h4>
    <p>
      Hivi ni vitendo vya ukatili wa kijinsia vinavyopelekea, au vinavyoweza kusababisha
      mwanamke kupata madhara au maumivu, yanayotokana na vitisho, kulazimishwa au
      kunyimwa uhuru, kunakoweza kufanywa mbele ya jumuia au eneo la faragha.
    </p>

    <h3>Aina za Ukatili wa Kijinsia</h3>
    <div class="callout callout-info">
      <h4>Jinsi ya kuendesha</h4>
      <ol>
        <li>Mwezeshaji wasimulie washiriki hadithi hii ya kufikirika. Siku moja Juma
          alikuwa akitembelea shule ya Msingi Mwinyimvua iliyopo Mkoani Morogoro.
          Alipokaribia eneo la shule akamwona Mwalimu Pingoni akimzonga Mwanafunzi
          wa kike anayesoma darasa la tano aitwae Mwanaidi kwa kumshika sehemu zake
          nyeti za kifuani huku akimtaka kimapenzi na kumtishia kuwa asipokubali
          basi atahakikisha Mwanaidi hafaulu mtihani wa somo ambalo yeye Mwalimu
          Pingoni anafundisha. Juma akaendelea na shughuli zake bila kusema chochoote.
        </li>
        <li>Baada ya hadithi hii mwezeshaji waulize washiriki maswali yafuatayo:-
          <ul>
            <li>Je Mwanaidi ametendewa ukatili wowote wa kijinsia hapo?</li>
            <li>Ni aina gani ya ukatili ambao Mwanaidi ametendewa?</li>
            <li>Ni madhara gani anayoweza kupata Mwanaidi kwa matendo ya Mwalimu Pingoni?
            </li>
            <li> Kama wewe ungekuwa ndie ulieshuhudia kitendo cha Bw. Pingoni dhidi ya
              Mwanaidi, ni hatua gani ungechukua dhidi ya Mwalimu Pingoni?</li>
            <li>Watake washiriki waeleze aina nyingine za ukatili wa kijinsia wanazozifahamu
              na madhara ya ukatili huo</li>
          </ul>
        </li>
      </ol>
    </div>
    <div class="callout callout-default">
      <h4>Mchango wa Mwezeshaji</h4>
      <p>
        Mwezeshaji eleza kuwa ukatili wa kijinsia umegawanyika katika makundi mbalimbali.
        Mfano ukatili wa kimwili, ukatili wa kisaikolojia, ukatili wa kingono, ukatili
        utokanao na mila na desturi zenye madhara, ukatili wa kiuchumi, ukatili wa
        kijinsia sehemu za kazi n.k. Toa mchango wako kwa kueleza aina za ukatili
        wa kijinsia na madhara yake kwa jamii Kama inavyoainishwa hapo chini</p>
    </div>
    <img src="images/06-02.png" class="img-responsive center-block" alt="Ukatili wa Kijinsia">

    <h4>Ukatili wa kimwili.</h4>
    <p>
      Ukatili wa kimwili ni matendo anayofanyiwa mwanamke au mwanaume kwa kuumizwa sehemu
      za mwili wake. Wakati mwingine muathirika wa ukatili hupata maumuvi bila watu
      wengine kutambua kuwa amepata maumivu.
    </p>
    <p>
      Mifano ya matukio ya ukatili wa kimwili ni: Shambulio la mwili, kukeketa wanawake,
      kupiga, kuchoma mwili moto, matumizi ya silaha kwenye mwili, matumizi ya vitu
      vyenye ncha kali kudhuru mwili, kuvuta nywele, kusukuma, kunyonga mkono au
      mguu, kupiga kichwa au kubamizia ukutani n.k.
    </p>
    <p>Madhara yanayoweza kutokea kwa ukatili huu ni: Majeraha, ulemavu wa kudumu, vifo,
      huzuni, msongo wa mawazo, kushindwa kutimiza majukumu ya ulezi, uzazi na uzalishaji,
      kuharibika kwa mimba, hofu, hasira, kutokuaminiana katika familia, na maambukizi
      ya VVU/UKIMWI ambayo husababisha magonjwa nyemelezi, matokeo yake ni kujitenga
      na jamii, kushindwa kufanya kazi, na kutumia fedha nyingi kwa matibabu na hivyo
      kupunguza kipato cha familia.</p>
    <h5>Ukatili wa kingono</h5>
    <p>Ukatili huu ni ule unaohusisha masuala ya ngono na mahusiano ya mapenzi iwe katika
      ndoa au nje ya ndoa. Ukatili huu umewasababishia madhara makubwa waathirika
      hasa wanawake ikiwemo kuharibu mirija ya uzazi, kupata mimba zisizotarajiwa
      na kuambukizwa magonjwa ya zinaa na VVU/UKIMWI</p>
    <p>Mifano ya ukatili wa kingono ni: Kutumia vitu kama chuma, fimbo, kisu, mti n.k
      kuingiza kwenye sehemu za siri za mwanamke au mwanamume, kubaka, kujaribu kubaka/jaribio
      la kubaka, kulawiti (kuingilia kinyume cha maumbile), usafirishaji/utoroshaji
      wa binadamu kwa ajili ya ngono, utumwa wa kingono, unyanyasaji wa kingono,
      bugudha za kingono mfano kutomaswa sehemu za matiti, makalio, kiuno na sehemu
      nyingine za mwili bila ridhaa, kulazimisha tendo la ndoa hata kama ni wanandoa,
      ndoa za utotoni, kupima ubikira kwa wasichana, kulazimisha kutoa mimba, kulazimisha
      kutia mimba, kulazimisha ngono bila kujali maambukizi ya magonjwa kama VVU
      na UKIMWI na magonjwa mengine ya zinaa na kulazimisha kufanya biashara ya ukahaba.</p>
    <p>Tamko la Kimataifa la haki za binadamu ni “tamko” halina masharti ya kuzibana
      nchi kutekeleza haki za binadamu kisheria. Pamoja na kuwa halina nguvu kisheria.
      Tamko hili linaheshima kubwa sana kimataifa na nchi nyingi wamelitambua na
      kuingiza kwenye katiba zao. Tanzania imefanya hivyo katika ibara ya 9 (f )
      ya Katiba ya nchi ya mwaka 1977, kama ilivyorekebishwa mara kwa mara.</p>
    <p>Mwathirika wa ukatili wa kingono anaweza kupata madhara yafuatayo;- kupata mimba
      bila kupanga; kupata magonjwa ya magonjwa ya zinaa ikiwemo VVU na Ukimwi; kuharibika
      kwa mfumo wa uzazi, ugumba; maumimivu yasiyoisha;kupoteza hamu ya kufanya tendo
      la ndoa; kupoteza maisha; ulemavu na majeraha; kutokujiamini, hasira msongo
      wa mawazo na huzuni; kutokwa na damu kupita kiasi; hofu na kukosa amani ya
      nafsi; kuhisi kutengwa nakupoteza matumaini ya maisha; magonjwa ya akili; majaribio
      ya kujiua; kuhisi kukosa ulinzi katika maisha; kuhisi kuaibishwa; migogoro
      kwenye familia; mzigo mkubwa kwenye huduma za afya ya umma; kupungua kwa uzalishaji
      mali; na kulegalega kwa malezi ya watoto.</p>
    <p>
      <strong>Mtendaji wa ukatili huu</strong> anaweza kupata hasara zifuatazo: vifungo vya
      muda mrefu, kutengwa na jamii, maambukizi ya magonjwa ya zinaa na ya kuambukiza
      mfano VVU na UKIMWI</p>

    <h4>Ukatili wa Kisaikolojia</h4>
    <p>Hii na aina ya ukatili ambayo humsababishia mtu maumivu ya kihisia na kiakili.
      Husababisha mwathirika kuona amedharauliwa na kushushwa hadhi yake katika jamii
      kwa sababu tu ya jinsi yake.</p>
    <p>Mifano ya ukatili wa kisaikolojia ni kama ifuatayo: Matusi kwa njia ya ishara
      au maneno yenye lengo la kudhalilisha, kutishia kufanya fujo, maneno ya fedheha,
      dharau au kutishia kutoa siri hadharani, kunyang’anywa watoto kwa makusudi,
      kuingiliwa faragha, kutishia kufanya fujo, kutishiwa kuuawa, kunyang’anywa
      watoto makusudi, wivu wa kupindukia</p>
    <p>Msongo wa mawazo, kujenga hofu, kukosa amani ya nafsi, huzuni, kuhisi kutengwa,
      madhara ya kukosa usingizi, kupoteza matumaini ya maisha, magonjwa ya akili,
      majaribio ya kujiua, kuhisi kukosa ulinzi katika maisha, kuhisi kuaibishwa,
      vifo.
    </p>
    <h5>Madhara kwa jamii</h5>
    <p>
      Kupoteza rasilimali watu kwa sababu ya vifo, kukosekana kwa utulivu kwenye jamii
      kwa hisia za kukosa ulinzi na usalama kwenye maisha.
    </p>

    <h4>Ukatili utakanao na mila na desturi zenye madhara</h4>
    <p>Ukatili huu ni ule ambao kwa kawaida umejikita kwenye imani za kidini, mila,
      desturi na tamaduni za kijamii na imekuwa ni sehemu ya maisha ya kila siku
      ya mahusiano baina ya wanawake na wanaume kwenye jamii husika kiasi kwamba
      wanajamii wanaona kwamba mila, desturi, tamaduni na imani hizo haziwezi kubadilika.
      Kwa kawaida mahusiano hayo ya kimila na kitamaduni yamekuwa yakikiuka haki
      za binadamu mfano; haki ya kumiliki ardhi, haki sawa ya kurithi mali kwa wanaume
      na wanawake, kutakasa wajane n.k.</p>
    <p>Mifano ya matukio ya ukatili utakanao na mila na desturi zenye madhara na athari
      zake ni kama ifuatavyo; kunyimwa haki ya kumiliki mali, ardhi, na urithi kwa
      sababu ya jinsi ya mtu, ukeketaji, ndoa za kulazimisha, ndoa za utotoni, kutakasa
      wajane, kurithi wajane, mauaji ya vikongwe, mauaji ya watu wenye ulemavu wa
      ngozi, matambiko ya kingono kwa watoto, kufungiwa au kuwekwa ndani kwa shuruti,
      ndoa za ushirika, ndoa za mkeka, ukatili utokanao na mahari, miiko ya chakula
      kwa wanawake na wajawazito. Madhara ya ukatili huu ni pamoja na vifo, ulemavu,
      kujeruhiwa kihisia, kupoteza uwezo na hamu ya kufanya tendo la ndoa, kukosa
      uhuru, magonjwa, maambukizi kama HIV na VVU, mimba za utotoni, kuharibu sehemu
      za uzazi kwa kufanyishwa ngono kabla ya kupevuka, kupoteza haki ya kupata elimu
      kwa sababu ya ndoa na mimba za utotoni n.k.</p>

    <h4>Ukatili wa kiuchumi</h4>
    <p>Ukatili wa kiuchumi ni ule unaonyima fursa za kiuchumi mwanamke au mwanaume ili
      kuchangia katika maendeleo kwa sababu tu ya jinsi yake. Hii hujengwa na tafsiri
      ya mahusiano ya kijamii katika kumiliki fursa za kiuchumi.</p>
    <p>Mifumo ya kijamii katika nchi yetu inatoa fursa kubwa za umiliki wa mali kwa
      wanaume kuliko wanawake na kuwafanya wanawake kuwa tegemezi hivyo kusababisha
      wanawake kutokuwa na sauti kwenye ngazi ya familia na jamii na kutoshiriki
      au kushirikishwa kwenye maamuzi yanayohusu maisha yao na jamii yao.</p>
    <p>Mifano ya ukatili wa kiuchumi ni kama ifuatayo: Kunyimwa fursa za kumiliki ardhi,
      kunyang’anywa mali kwa sababu za jinsi ya mtu, ubaguzi wa kijinsi katika fursa
      za kiuchumi na biashara, ubaguzi katika fursa za ajira, ubaguzi katika fursa
      za elimu, kunyimwa sehemu ya mapato ambayo umechangia uzalishaji wake mfano
      mazao ya kilimo n.k, kukatazwa kufanya kazi, ubaguzi katika fursa za afya na
      afya ya uzazi, ubaguzi katika urithi wa mali ya familia kwa sababu ya jinsi,
      ubaguzi katika fursa za kujielimisha.</p>
    <p>Madhara ya ukatili huu ni pamoja na : utegemezi wa kupindukia, umasikini wa kupindukia,
      ujinga, maradhi, makazi yasiyo bora, ukosefu wa chakula na lishe bora.</p>

    <h4>Ukatili wa majumbani</h4>
    <p>Hii ni aina ya ukatili wa kijinsia iliyoenea sana kwenye jamii nyingi Tanzania.
      Ukatili majumbani hufanywa dhidi ya watoto (wavulana na wasichana), wake, wafanyakazi
      wa majumbani, walemavu, waathirika wa VVU na UKIMWI, wazee n.k.</p>
    <p>Tafiti zinaonesha kuwa watendaji wa ukatili huu ni watu wa karibu sana na waathirika
      wa vitendo hivyo wakiwemo wazazi, walezi, ndugu, jamaa, marafiki, majirani
      au waajiri wa majumbani. Sababu kubwa za ukatili huu ni pamoja na mitazamo
      ya kijamii kuhusu ukatili na unyanyasaji, uwezo mdogo wa mifumo ya ulinzi na
      ustawi wa jamii nchini n.k</p>
    <p>Mifano ya matukio ya ukatili wa majumbani na athari zake ni: Kufanya maamuzi
      kama kuuza shamba, nyumba nk bila kushirikisha mke/mume hivyo kuathiri maslahi
      ya familia, kuzuia wanakaya kutafuta fursa za ajira kwa sababu ya jinsi zao,
      kubagua watoto kwa kuzingatia misingi ya jinsi zao, kugawa urithi kwa kuzingatia
      misingi ya jinsi, kuwanyima watoto fursa ya kupata elimu, kuozesha wanakaya
      ndoa za utotoni, kuajiri watoto chini ya miaka 18 kufanya kazi za ndani/majumbani,
      kuwafanyisha watoto na wafanyakazi wengine majumbani kazi za ndani/majumbani
      hadi usiku wa manane, kuwanyima chakula watoto, na wanakaya wengine, kuwanyima
      ujira wao wa mwezi wafanyakazi wa majumbani, kupiga, kuchoma moto sehemu za
      mwili kwa watoto, wazee au wanakaya wengine, kunyanyapaa na kuwatenga wagonjwa
      hasa wa VVU na UKIMWI, matusi kwa wanakaya, wanafamilia, kutumia vitu kama
      vyuma, kisu, miti na vitu vingine vyenye ncha kali kuadhibu wanakaya, ubakaji
      , kufanya jaribio ya kubaka, kulazimisha ngono</p>
    <p>Madhara ya ukatili wa majumbani ni pamoja na: umasikini, utegemezi, kupoteza
      upendo miongoni mwa ndugu, jamaa na marafiki, migogoro ya kifamilia, mimba
      za utotoni, ujinga, maradhi, ulemavu wa kudumu, migogoro isiyoisha n.k.</p>

    <h4>Mwisho wa mada</h4>
    <p>Mwezeshaji waeleze washiriki kuwa ukatili wa kijinsia unaligharimu mno taifa
      na jamii. Eleza kwamba Kiwango cha ukatili wa kijinsia ni kikubwa. Utafiti
      wa Ukatili Dhidi ya Watoto Tanzania (UUDWT) umebainisha kuwa wasichana 3 kati
      ya 10 na mvulana 1 kati ya 7 wanasema walifanyiwa ukatili wa kijinsia kabla
      ya kufikisha miaka 18. Kiwango cha ukatili wa kijinsia kwa wasichana ni mara
      mbili zaidi. Kwenye utafiti huu zaidiya asilimia 6 ya wasichana wenye umri
      kati ya miaka 13 hadi 24 ambao walipata mimba wanasema angalau ujauzito mmoja
      ulitokana na kufanyiwa ukatili wa kijinsia. Robo ya wavulana na wasichana wamefanyiwa
      ukatili wa kiakili na kwamba kiwango cha ukatili wa kimwili kipo juu sana hapa
      nchini. Eleza kuwa tafiti zinaonesha kuwa matumizi ya nguvu ni jambo la kawaida
      kabisa kutenda ukatili wa kijinsia kwenye jamii zetu. Kwenye utafiti wa UUDWT
      takriban nusu ya wavulana wa Tanzania, na wasichana 7 kati ya 10 wanasemanguvu
      au vitisho vilitumika katika kujaribu au kuwalazimisha kufanya ngono na kwamba
      matukio mengi ya ukatili hufanyika majumbani au shuleni na hufanywa na watu
      tunaowafahamu.
    </p>

    <h3>Sababu za ukatili wa Kijinsia kwenye Jamii zetu</h3>
    <div class="callout callout-info">
      <h4>Jinsi ya Kuendesha</h4>
      <ol>
        <li>Mwezeshaji wagawe washiriki katika makundi au njia nyingine ambapo utaona
          inafaa kwa mazingira hayo</li>
        <li>Waelekeze washiriki kufanya yafuatayo;
          <ul>
            <li>Wabainishe sababu za ukatili wa kijinsia</li>
            <li>Waeleze kwa nini wanawake ni waathirika wakubwa zaidi wa ukatili wa kijinsia
            </li>
            <li>Pia washiriki waeleze nini kifanyike katika jamii ili kukabiliana na
              kutokomeza kabisa matendo ya ukatili wa kijinsia</li>
            <li>Washiriki waandike majibu yao kwenye bango kitita na kufanya uwasilishaji</li>
          </ul>
        </li>
      </ol>
    </div>
    <div class="callout callout-default">
      <h3>Mchango wa Mwezeshaji</h3>
      <p>
        Mwezeshaji toa mchango wako juu ya sababu au vyanzo vya ukatili wa kijinsia kama
        inavyoainishwa katika sehemu hii.
      </p>
    </div>

    <h3>Sababu za ukatili wa kijinsia.</h3>
    <p>Kuna sababu mbalimbali zinazopelekea ukatili wa kijinsia ikiwemo, mifumo ya jamii
      isiyozingatia usawa baina ya wanawake na wanaume, wanawake kutokuwa na sauti
      na ushiriki kwenye vyombo vya maamuzi ndani ya jamii, mitazamo hasi ya wanajamii
      kwa kuwaona wanawake ni daraja la chini kuliko wanaume, nadharia zisizo sahihi
      kuhusu majukumu ya wanawake na wanaume kenye jamii, mfumo dume kwenye jamii
      unaolinda maslahi ya wanaume pekee, mila, desturi, tamaduni na imani za kidini.
    </p>
    <p>Pamoja na sababu hizo, nyingine ni umasikini, kuanguka kwa mifumo ya kijamii
      inayolinda maslahi ya wanajamii wote bila kujali jinsi, ukimya wa jamii kukemea
      matendo ya ukatili wa kijinsia ikiwemo kuwapa kinga na kuwatetea watendaji
      wa ukatili huo, kukosekana kwa utekelezaji wa sheria za kudhibiti vitendo vya
      ukatili wa kijinsia, uelewa mdogo wa wanajamii kuhusu madhara ya ukatili wa
      kijinsia, familia zao na jamii, kukosa ushirikiano kwenye vyombo vya ulinzi,
      usalama na sheria.</p>
    <img src="images/06-03.png" class="img-responsive center-block" alt="Mikakati ya kijamii kuzuia matendo ya ukatili ya kijinsia">

    <h3>Mikakati ya kijamii kuzuia matendo ya ukatili ya kijinsia</h3>
    <ol>
      <li>Elimu kwa jamii
        <ul>
          <li>Tumia majukwaa kama vile mikutano ya vijiji, magulio, sherehe za kimila,
            mikutano ya vijana, matukio ya michezo n.k kutoa elimu ya haki za binadamu,
            jinsia na ukatili wa kijinsia</li>
          <li>Shirikiana na viongozi wa serikali za mitaa kuomba kufanya mikutano midogo
            na makundi maalum kama vile wanawake, wanaume, vijana, walemavu kutoa
            elimu ya ukatili wa kijinsia</li>
          <li>Hamasisha watu waongee kwa uwazi bila woga au aibu kuhusu jinsia, nguvu
            na mamlaka kwenye familia/kaya na jamii, mila, desturi na tamaduni zinachangia
            ukatili wa kijinsia</li>
          <li>Eleza sababu na madhara ya ukatili wa kijinsia bila kukashifu mila na desturi
            za jamii husika
          </li>
          <li>Hamasisha wana jamii kubadili mitazamo kuhusu mahusiano ya kijinsia na
            kinga dhidi ya watendaji wa ukatili huo</li>
          <li>Hamasisha ulinzi wa waathirika wa ukatili wa kijinsia ndani ya jamii dhidi
            ya majaribio mengine ya ukatili</li>
          <li>Hamasisha ulinzi na kuheshimu haki za binadamu kwa wanajamii</li>
          <li>Toa elimu ya baadhi ya sheria zinazozuia ukatili wa kijinsia hapa nchin</li>
          <li>Fafanua kwamba wanawake na wanaume, wavulana na wasichana wote wana haki
            sawa ya kupata, kutumia na kufaidika na fursa zilizopo kwenye jamii ikiwemo
            elimu, uchumi, biashara, afya na umiliki wa ardhi. Eleza kwamba hii ni
            haki ya kikatiba, kisheria na hata kijamii kwa jamii zinazojali haki
            za binadamu
          </li>
        </ul>
      </li>
      <li>Shirikisha wanaume ili kupata mwitikio wao kuzuia ukatili wa kijinsia
        <ul>
          <li>Waelimishe wabadilishe mitazamo yao (chambua mzizi wa tatizo kama ni mila,
            desturi, imani, ujinga, umasikini, kukosa habari sahihi za mahusiano
            ya kijinsia) na ongeza maarifa yao juu ya ukatili wa kijinsia na madhara
            yake. Waulize kwa mfano kama wangependa kuona watu wao wa karibu mfano
            watoto, wake, dada au mama zao wakipata athari kama vifo na ulemavu kwa
            sababu ya ukatili wa kijinsia</li>
          <li>Shirikisha viongozi wa dini kwa kuwajengea uwezo na kuwapa elimu ya ukatili
            wa kijinsia
          </li>
          <li>Toa elimu ya baadhi ya sheria zinazozuia ukatili wa kijinsia hapa nchini</li>
        </ul>
      </li>
      <li>Shirikisha mamlaka za serikali za mitaa, viongozi wa dini na asasi zisizo za
        kiserikali
        <ul>
          <li>Shirikisha viongozi wa serikali za mtaa na vijiji kwenye mijadala ya ukatili
            wa kijinsia na kwenye kazi zako za ushawishi na utetezi</li>
          <li>Lenga hasa kwa kile kilichoko ndani ya uwezo wa mamlaka za serikali za
            mitaa
          </li>
          <li>Wape ushahidi wa takwimu za ukatili wa kijinsia kwenye mtaa/kijiji husika</li>
          <li>Wape taarifa za mara kwa mara kuhusu maendeleo ya kazi unazozifanya</li>
          <li>Wapongeze na kuwashukuru mara kwa mara kwa ushirikiano wanaokupa.</li>
          <li>Jitahidi sana ukubaliane nao maeneo watakayokupa usaidizi.</li>
          <li>Shiriki kwenye mikutano wanayoiitisha na uombe ukatili wa kijinsia iwe
            moja ya ajenda na uombe kutoa elimu</li>
          <li>Shawishi viongozi wa kijiji au mtaa kuingiza ukatili wa kijinsia kwenye
            mpango kazi wa shughuli za kijiji.</li>
          <li>Omba usaidizi serikali ya mtaa kusaidia waathirika wa ukatili mfano kutoa
            ulinzi na kuhamasisha jamii kutoficha watendaji wa ukatili huo.</li>
          <li>Omba viongozi wa dini watumie uwezo wao na heshima waliyonayo kwa jamii
            kutoa elimu na kukemea matendo ya ukatili wa kijinsia.</li>
          <li>Shirikiana na asasi zisizo za kiserikali zilizopo eneo lako kwa kutoa elimu
            na usaidizi mwingine kuzuia ukatili wa kijinsia.</li>
          <li>Kumbuka kujenga mahusiano na taasisi hizi sio jambo la siku moja. Litachukua
            muda kufanikiwa lakini yawezekana</li>
        </ul>
      </li>
      <li>Muhimu pia:
        <ul>
          <li>Usisahau kutoa elimu ya jinsia, ukatili wa kijinisa na haki za binadamu
            kwa viongozi wa kimila</li>
          <li>Shirikiana kwa karibu na idara ya polisi hasa dawati la jinsia na watoto
            kwenye eneo lako
          </li>
          <li>Shirikiana kwa karibu na vituo vya afya kwa ajili ya tiba na unasihi kwa
            waathirika wa ukatili wa kijinsia</li>
        </ul>
      </li>
    </ol>
    <p>Ikiwa unakutana na kiongozi wa kimila au dini kwa mara ya kwanza unaweza kumuuliza
      maswali yafuatayo:
      <ul>
        <li>Ukatili wa kijinsia kwako una maana gani?</li>
        <li>Kwa mtizamo wako, je ukatili wa kijinsia ni tatizo kwenye jamii yetu?</li>
        <li>Ikiwa kuna mwanamke amefanyiwa ukatili na kuja kukuona kwa msaada au ushauri,
          utamsaidiaje?
        </li>
        <li>Unadhani mifumo yetu ya kijamii, mila na desturi zinawalinda watu wetu dhidi
          ya ukatili wa kijinsia?</li>
        <li>Tufanye nini kama wanajamii kuzuia vitendo vya ukatili wa kijinsia</li>
        <li>Wewe binafsi kiongozi wetu kwa kushirikiana na wenzako mna mikakati gani
          kuhusu kulinda watu wetu dhidi ya ukatili wa kijinsia?</li>
      </ul>
    </p>
    <h2>Sehemu ya kupeleka taarifa za ukatili wa kijinsia</h2>
    <p>Ikiwa ukatili wa kijinsia utatokea kwenye kaya yako au ndani ya jamii unaweza
      kupeleka taarifa kwenye sehemu zifuatavyo</p>
    <ul>
      <li>Dawati la jinsia na watoto kwenye jeshi la polisi.</li>
      <li>Ikiwa hakuna dawati la jinsia basi peleka taarifa hiyo kituo chochote cha polisi
        kilichoko karibu</li>
      <li>Serikali za mtaa au ya kijiji</li>
      <li>Waone wasaidizi wa kisheria walioko karibu na eneo ukatili ulipotokea</li>
      <li>Mashirika ya huduma ya msaada wa sheria n.k</li>
    </ul>

    <h3>Mwisho wa mada</h3>
    <p>
      Mwezeshaji funga mjadala kwa kueleza kuwa sheria za nchi zinatambua baadhi ya makosa
      ya kijinsia kama makosa ya jinai yanayostahili adhabu ikiwemo kifungo cha muda
      mrefu.. Sheria hizi ni pamoja na Sheria ya Kanuni ya Adhabu, Sura ya 16, Sheria
      ya Ndoa ya Mwaka 1971 na Sheria ya Mtoto ya Mwaka 2009. Eleza kuwa Sheria ya
      Kanuni za Adhabu ndiyo sheria kubwa yenye kutoa adhabu kwa kutenda makosa ya
      jinai hapa Tanzania. Katika makosa mengi ambayo yametamkwa na sheria hii kuwa
      ni ya jinai, yamo makosa mengi ndani yake ambayo yanatokana na ukatili wa kijinsia.
      Sheria hii inaharamisha vitendo kama inavyoainishwa kwenye jedwali hapo chini:
    </p>
  </div>

  <!-- Scripts -->
  <script src="js/jquery.min.js"></script>
  <script src="js/bootstrap.min.js"></script>
</body>

</html>
