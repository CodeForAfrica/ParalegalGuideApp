<html lang="sw">

<head>
  <meta charset="utf-8">
  <meta http-equiv="x-ua-compatible" content="ie=edge">
  <title>SURA YA TISA | Mtoto na Haki zake</title>
  <meta name="description" content="">
  <meta name="viewport" content="width=device-width, initial-scale=1">

  <link rel="stylesheet" href="css/bootstrap.css">
  <link rel="stylesheet" href="css/main.css">
</head>

<body>
  <h1>SURA YA TISA
    <small>Mtoto na Haki zake</small>
  </h1>
  <div class="callout callout-primary">
    <h2>Lengo Kuu</h2>
    <p>Kuwajengea uwezo washiriki juu ya haki za mtoto na ulinzi wa haki hizo.
    </p>
  </div>
  <div class="callout callout-secondary">
    <h2>Malengo Mahususi</h2>
    <p>Baada ya kukamilika mada hii, washiriki watafahamu; </p>

    <ol type="a">
      <li>Maana ya haki za watoto</li>
      <li>Mikataba ya kimataifa inayolinda haki za mtoto</li>
      <li>Sheria za nchi zinazolinda haki za watoto</li>
      <li>Wajibu wa mtoto katika makuzi yake</li>
      <li>Wajibu wa mzazi/mlezi katika malezi ya mtoto</li>
    </ol>

  </div>
  <div class="callout callout-info">
    <h2>Jinsi ya Kuendesha</h2>
    <ol>
      <li>Mwezeshaji jadili pamoja na washiriki maana ya mtoto na haki za mtoto kwa kutumia
        maswali yafuatayo.
        <p>
          <strong>Maswali ya mwongozo</strong>
        </p>
        <ul>
          <li>Mtoto ni nani?</li>
          <li>Kuna tofauti kati ya mtoto na mtu mzima?</li>
          <li>Je watoto wana haki gani katika jamii yako?</li>
          <li>Haki gani watoto hawastahili kuzifaidi au kuwa nazo katika jamii yako?</li>
          <li>Mnalinda au kutetea vipi haki za watoto katika jamii zenu?</li>
        </ul>
        <h3>Njia Mbadala;</h3>
        <p>Kila mshiriki ataje (aandike) haki moja ya mtoto katika jamii yake:</p>
        <ul>
          <li>Kila mshiriki ataje au aandike haki ambayo si ya mtoto katika jamii yake.</li>
          <li>Mwezeshaji orodhesha majibu ya washiriki kwenye bango kitita au ubaoni
            ambapo kila mtu anaweza kuona. Orodha hii itumike wakati unapojadili
            haki za mtoto zinazolindwa na Mkataba wa Kimataifa wa Haki za Mtoto na
            Mkataba wa Afrika wa Haki na Ustawi wa Mtoto.</li>
        </ul>
      </li>
      <p>
        <strong>Au</strong>
      </p>
      <ul>
        <li>Kila mshiriki aandike kitendo kimoja alichofanyiwa akiwa mtoto ambacho hakikumpendezesha.
        </li>
        <li>Kila mshiriki aandike kwenye karatasi kitendo kimoja alichofanyiwa akiwa
          mtoto ambacho kilimpendezesha.</li>
        <li>Washiriki wajadili kati ya matendo hayo, yapi ni haki za mtoto na yapi si
          haki za mtoto
        </li>
      </ul>
    </ol>
  </div>
  <div class="callout callout-default">
    <h2>Mchango wa Mwezeshaji</h2>
    <p>
      Baada ya washiriki kutoa maoni yao juu ya haki za mtoto, mwezeshaji endeleza mjadala
      kwa kueleza ni kwa nini dunia imeamua kulinda haki za watoto. Ongelea mambo
      muhimu yaliyoainishwa kwenye mikataba inayolinda haki za watoto. Angalia ufafanuzi
      zaidi;
    </p>
  </div>
  <h2>Sababu za kuwa na ulinzi wa haki za mtoto ni pamoja na:-</h2>
  <ul>
    <li>Watoto ni binadamu, wana haki sawa;</li>
    <li>Watoto hawana sauti ya kujisemea au hawana uwezo wa kupigania haki zao wenyewe;
    </li>
    <li>Kuwepo kwa wimbi kubwa la ukiukwaji wa haki za watoto mfano ukatili dhidi ya
      mtoto, utesaji na ubakaji.</li>
  </ul>
  <h3>Mkataba wa Kimataifa wa Haki za Mtoto wa mwaka 1989</h3>
  <p>Huu ndio mkataba mkuu unaoshughulikia haki za watoto duniani kote. Mkataba huu
    ulipitishwa na Baraza Kuu la Umoja wa Mataifa Novemba 1989 na kuanza kufanya
    kazi tarehe 2 Septemba 1980. Tanzania imeukubali Mkataba huu tarehe 10 Julai
    1991.
  </p>
  <h3>Maana ya Mtoto</h3>
  <p>Kwa mujibu wa Mkataba huu, mtoto ni kila banadamu aliye chini ya umri wa miaka
    18 (ibara ya 1).</p>
  <p>Haki za mtoto zinazolindwa na mkataba huu Kwa ujumla, haki za mtoto zinazolindwa
    na mkataba huu zinaweza kugawanywa katika makundi makuu manne:-</p>
  <ol type="i">
    <li>Haki ya kuishi kwenye mazingira mazuri ikiwemo kupata lishe bora;</li>
    <li>Haki ya kuendelea, kukua ikiwemo haki ya kupata elimu, haki ya kucheza;</li>
    <li>Haki ya kulindwa na wazazi/walezi/jamii au serikali dhidi ya madhara;</li>
    <li>Haki ya kushiriki katika masuala yanayomgusa.</li>
  </ol>

  <h3>Unyonyaji wa Mtoto</h3>
  <p>Hili ni tatizo kubwa duniani kote ambalo mkataba huu unataka kulitokomeza. Unyonyaji
    wa watoto mara nyingi unakuwa katika maeneo makuu mawili ambayo ni (i) unyonyaji
    wa kiuchumi (ii) unyonyaji wa kimapenzi</p>
  <ol type="i">
    <li>
      <h4>Unyonyaji wa Kiuchumi</h4>
      <p>Mara nyingi unyonyaji huu kutokea kwa kutumia watoto kibiashara, kuwafanyisha
        kazi za nyumbani , mashambani , migodini, sehemu za kuuza vileo, migahawani,
        hotelini .</p>
      <p>Ajira kwa watoto daima huambatana na:-</p>
      <ul>
        <li>Ujira mdogo au kutolipwa ujira kabisa;</li>
        <li>Masaa marefu ya kufanya kazi;</li>
        <li>Kazi za hatari kwenye hali mbaya kiafya;</li>
        <li>Kupewa vitisho vya kupigwa na mwajiri.</li>
      </ul>
      <p>Unyonyaji wa kiuchumi mara nyingi unasabishwa na umaskini wa wazazi wa mtoto.
        Pia tatizo hili huchangiwa na serikali kwa kushindwa kutoa huduma kijamii
        kwa watoto kama vile elimu na afya.</p>
    </li>
    <li>
      <h4>Unyonyaji wa Kimapenzi</h4>
      <p>Huu unajumuisha kutumia watoto kufanya ngono kwa ajili ya utalii, umalaya wa
        watoto, watoto kupigwa picha za ngono na kusafirisha watoto kwenda sehemu
        (nchi) nyingine kwa ajili ya kufanya biashara ya ngono. Vyanzo vya unyonyaji
        huu ni vingi na vinatofautiana. Katika mazingira ya Tanzania, chanzo cha
        tatizo hili ni ukatili dhidi ya kuleta mijini watoto kwa ajili ya kufanya
        kazi za ndani. Vyanzo vingine vya tatizo hili ni utandawazi, umaskini na
        ubaguzi dhidi ya wanawake.</p>
    </li>

    <li>
      <h4>Aina nyingine za Unyonyaji</h4>
      <p>Japokuwa unyonyaji wa kimapenzi na kiuchumi ndio aina kuu mbili za unyonyaji
        dhidi ya watoto, mkataba huu pia unazitaka nchi wanachama kumlinda mtoto
        dhidi ya aina nyingine zote za unyonyaji ambazo zinaathiri ustawi wa mtoto.</p>
    </li>

  </ol>
  <h3>Mkataba wa Kiafrika wa Haki na Ustawi wa Mtoto wa mwaka 1990</h3>
  <p>Mkataba huu ulipitishwa na wakuu wa nchi na serikali za Umoja wa Nchi huru za Afrika
    (sasa hivi unajulikana kama Umoja wa Afrika) Julai 1990. Mkataba huu umeanza
    kufanya kazi tarehe 29 Novemba 1999. Hadi Agosti 2004, nchi 35 kati ya nchi 53
    za Afrika zimeuridhia, Tanzania imesaini mkataba huu tarehe 3/10/1998 na kuuridhia
    tarehe 16/03/2003.</p>

  <h3>Mambo Muhimu juu ya Haki za Mtoto kwa Mujibu wa Mkataba huu</h3>
  <p>Kwa ujumla, mambo muhimu yaliyoainishwa ndani ya mkataba huu ni;-</p>
  <ul>
    <li>Kanuni za msingi: haki za kiafrika ndani ya mkataba huu zimejengwa katika kanuni
      kuu nne kama ilivyo kwa Mkataba wa Kimataifa wa Haki za Mtoto wa mwaka 1989.
      Kanuni hizo ni:- maslahi makuu ya mtoto, kutobaguliwa, ushiriki na kukua na
      kudumu kwa mtoto.</li>
    <li>Haki za kiuchumi, kijamii na kiutamaduni nazo zinatambuliwa sawa na haki za kiraia
      na kisiasa.</li>
    <li>Haki za kuwalinda mtoto kuzingatia utamaduni, historia, mila na desturi za kiafrika
      na pia kulinda umoja na mshikamano wa Afrika. Dibaji ya mkataba huu inazitaka
      nchi za kiafrika kuangalia utamaduni, historia na maadili ya kiafrika katika
      kutelekeza majukumu yao chini ya mkataba huu.</li>
  </ul>
  <p>
    <strong>Mila na tamaduni potofu:</strong> Mila na tamaduni potofu za kiafrika zinazoathiri
    ustawi, utu na maendeleo ya mtoto hasa zile zinazohusu afya na maisha ya mtoto
    zimepigwa marufuku na Mkataba huu. Hii ndiyo mojawapo ya sifa kuu za Mkataba
    wa haki za mtoto wa kiafrika.</p>
  <h3>Baadhi ya Sheria Zinazolinda Haki za Mtoto Tanzania</h3>
  <p>Kuna sheria nyingi ambazo zinalinda haki za mtoto nchini Tanzania. Baadhi ya sheria
    hizi ni:-</p>

  <h3>
    <i>Sheria ya Mtoto ya Mwaka 2009</i>
  </h3>
  <p>Mtoto ni mtu yeyote mwenye umri chini ya miaka kumi na nane kwa mujibu wa sheria
    hii. Sheria hii ya mwaka 2009 inafanunua zaidi kuwa mtoto ni pamoja na mtoto
    yatima, mtoto aliye katika mazingira magumu, mtoto aliyezaliwa nje ya ndoa, mtoto
    wa kuasiliwa, na mtoto anayelelewa katika vituo vya kulelea watoto.</p>
  <p>Sheria ya Mtoto Namba 21 ya Mwaka 2009 inashughulikia haki za watoto Tanzania.
    Sheria hii inajumuisha mambo mbalimbali ya kukuza, kulinda, na kuhifadhi ustawi
    wa mtoto; masharti ya unajibishaji wa mtoto aliyezaliwa nje ya ndoa; masuala
    ya kulea, kuasili na uangalizi. Pia inatoa maelekezo na masharti yanayohusu mtoto
    anapokuwa katika mgogoro na sheria. Sheria hii inatumika kutetea masuala yote
    ya kuboresha, kulinda na kuhifadhi ustawi wa mtoto pamoja na haki zake.</p>

  <p>
    <strong>Haki za Mtoto kwa Mujibu wa Sheria ya Mtoto</strong>
  </p>
  <ul>
    <li>Haki ya kuishi;</li>
    <li>Haki ya kupumzika</li>
    <li>Haki ya kuheshimiwa na kuthaminiwa;</li>
    <li>Haki ya kutokubaguliwa;</li>
    <li>Haki ya jina na utaifa;</li>
    <li>Haki ya kuishi na wazazi wake;</li>
    <li>Haki ya kupata huduma bora za elimu, malazi matibabu kwa ajili ya ustawi wake;</li>
    <li>Haki ya kushiriki michezo na shughuli za kiutamaduni;</li>
    <li>Haki ya huduma za pekee kwa walemavu;</li>
    <li>Haki ya kunufaika na kutumia kwa uangalifu mali za wazazi wake;</li>
    <li>Haki ya kutoa maoni, mawazo kusikilizwa na kutoa maamuzi ya ustawi wake;</li>
    <li>Haki ya kutoajiriwa katika ajira zenye madhara;</li>
    <li>Haki ya kulindwa dhidi kudhalilishwa kijinsia</li>
  </ul>


  <h2>Wajibu wa Mtoto</h2>
  <div class="callout callout-info">
    <h3>Jinsi ya Kuendesha</h3>
    <p>Mwezeshaji wagawe washiriki kwenye makundi utayoona yanafaa na wajadili yafuatayo;</p>
    <ol type="1">
      <li>Wajibu wa mtoto ni nini?</li>
      <li>Upi ni wajibu wa mzazi au mlezi kwa mtoto?</li>
      <li>Upi ni wajibu wa jamii kwa mtoto</li>
    </ol>
    <p>Baada ya kumaliza majadiliano washiriki wafanye uwasilishaji</p>
  </div>
  <div class="callout callout-default">
    <h2>Mchango wa Mwezeshaji</h2>
    <p>Mwezeshaji eleza wajibu wa mtoto, mzazi/mlezi na jamii kwa mtoto kama ifuatavyo;</p>
  </div>
  <h3>Wajibu wa Jumla wa Mtoto</h3>
  <p>Pamoja na haki za mtoto pia anawajibika katika maeneo yafuatayo;-</p>
  <ul>
    <li>Kufanya kazi kwa ajili ya mshikamo wa familia;</li>
    <li>Kuwaheshimu wazazi, walezi, wakubwa wake wote na atawasaidia pale inapohitajika;</li>
    <li>Kuhudumia jamii yake na taifa lake kwa uwezo wake wote kimwili na kiakili kadiri
      ya umri na uwezo wake;</li>
    <li>Kutunza na kuimarisha mshikamo wa jamii na taifa;</li>
    <li>Kutunza kuimarisha mambo mema ya utamaduni wa jamii na taifa kwa ujumla katika
      uhusiano na wanajamii au taifa.</li>
    <li>Mtoto yeyote aliyepata mafunzo ya ufundi anawajibu wa kufuatilia kwa makini na
      kukubali kwa uaminifu, mafunzo aliyopewa na Mwalimu kwa kuhudhuria mafunzo
      na kuzuia uharibifu wowote wa makusudi na kutoharibu mali za mtoa mafunzo.
    </li>
  </ul>

  <h3>Wajibu wa Mzazi</h3>
  <p>Chini ya Sheria ya Mtoto (2009) mzazi, mlezi, ndugu au mtu au taasisi yeyote inayomlea
    mtoto ni wajibu wa kumtunza mtoto.</p>
  <h3>Wajibu wa Mzazi au Mlezi kutunza mtoto</h3>
  <p>Ni wajibu wa mzazi au mlezi au mtu yeyote anayekaa na mtoto kumtunza mtoto kwa
    kumpatia mtoto haki na mahitaji yafuatao:</p>
  <ul>
    <li>Chakula;</li>
    <li>Makazi,</li>
    <li>Mavazi;</li>
    <li>Matibabu ikiwa ni pamoja na kupata chanjo stahiki na kwa wakati;</li>
    <li>Elimu na malezi bora;</li>
    <li>Uhuru;</li>
    <li>Haki ya kucheza na kupumzika.</li>
  </ul>
  <h3>Wajibu wa Mzazi au Mlezi Kulinda Haki za Mtoto</h3>
  <p>Kila mzazi ana kazi na wajibu, uwe wa kisheria, kisera, kimkakati, kimpango, kimalezi
    au vinginevyo kumwangalia mtoto wake kwa kufanya yafuatayo:</p>

  <ul>
    <li>Kumlinda mtoto dhidi ya vitendo vya kiubaguzi, unyanyaswaji, kuwekwa katika Mazingira
      magumu na hatarishi ya kiroho au kimwili;</li>
    <li>Kutoa malezi, ulinzi, msaada na matunzo ya mtoto ili kuhakikisha ustawi na makuzi
      bora ya mtoto;</li>
    <li>Kuhakikisha kuwa pale mzazi asipokuwepo basi mtoto yuko chini ya uangalizi wa
      mtu mwenye uwezo wa kumlea;</li>
    <li>Kutunza na kuhifadhi desturi mustakabali wa jamii na taifa;</li>
    <li>Kutunza na kuhifadhi mila sahihi za jamii na taifa lake kwa ujumla kama ilivyo
      kwa wanajamii na Watanzania wengine.</li>
  </ul>

  <img src="images/09-01.png" class="img-responsive center-block" alt="Wajibu wa Jumla wa Mtoto">


  <h3>Wajibu wa Jamii</h3>
  <p>Sheria imeipa jamii jukumu la kutoa taarifa pale ambapo mwanajamii ana taarifa
    au ushahidi kuwa haki za mtoto zinavunjwa na mzazi, mlezi, ndugu au mtu yeyote
    katika jamii.</p>
  <ul>
    <li>Mtu yeyote hapaswi kumbagua mtoto kwa kuzingatia jinsi, utaifa, umri, dini, lugha,
      siasa, ulemavu, afya, desturi, uzawa, mazingira aliyokulia, kiuchumi, kuwa
      mkimbizi na mengineyo.</li>
    <li>Mtu yeyote hapaswi kumnyima mtoto haki ya jina, uraia na haki ya kuwajua wazazi
      wake wa kumzaa na ndugu zake.</li>
    <li>Mtu yeyote hapaswi kumnyima mtoto haki ya kuishi na wazazi wake, walezi au familia
      na kukua katika mazingira salama na ya amani.</li>
  </ul>
  <h3>Sheria ya Mtoto na Ajira kwa Watoto</h3>
  <p>Chini ya sheria hii mtoto mwenye umri wa kuanzia miaka 14 na zaidi ana haki ya
    kufanya kazi nyepesi na kupata malipo stahiki. Ieleweke kuwa, kazi nyepesi ni
    zile ambazo haziathiri afya ya mtoto, hazikwamishi maendeleo yake kielimu au
    makuzi yake.Kazi yoyote itahesabiwa kuwa ya kinyonyaji endapo itakuwa na viashiria
    au mambo yafuatayo:</p>
  <ul>
    <li>Inayoathiri afya na ukuaji wa mtoto;</li>
    <li>Inayozidi masaa sita kwa siku;</li>
    <li>Isiyoendana na umri wake;</li>
    <li>Isiyompa mshara wa kujitosheleza;</li>
    <li>Mtoto hatoajiriwa au kuhusishwa na mikataba ya kazi inayomtaka mtoto kufanya
      kazi usiku;</li>
  </ul>

  <p>Pia Mtoto ana haki ya kupokea malipo ya mshahara kulingana na kazi aliyofanya.
    Sheria imetoa adhabu mbalimbali kwa wale watakaovunja haki za mtoto mfano :</p>
  <ul>
    <li>Mtu yeyote atayemsababishia au kumpeleka mtoto kupata mateso atakuwa ametenda
      kosa na atatiwa hatiani na kulipa faini isiyozidi milioni tano au kifungo kisichozidi
      miezi sita au vyote kwa pamoja;</li>
    <li>Mmiliki au mpangaji yeyote anayeendesha au anayesimamia baa, kumbi za muziki
      au kumbi za starehe endapo akimruhusu mtoto kuingia maeneo hayo atakuwa ametenda
      kosa na atatatiwa hatiani na atapaswa kulipa faini isiyopungua shilingi milioni
      moja na isiyozidi milioni tano za kitanzania au kifungo kisichozidi miezi kumi
      na mbili au vyote kwa pamoja.</li>

  </ul>
  <h3>Mahakama ya Watoto</h3>
  <p>Mahakama ya Watoto imeanzishwa Kisheria ili kuhakikisha mashauri yote yanayohusu
    watoto yanasikilizwa na kuamuliwa kwa kuzingatia taratibu zilizowekwa kwa mujibu
    wa Sheria ya Mtoto. Hivyo;</p>

  <ul>
    <li>Mahakama ya Watoto itasikiliza na kuamua mashauri ya jinai dhidi ya mtoto;</li>
    <li>Maombi yanayayohusu matunzo ya mtoto;</li>
    <li>Mahakama ya Watoto itaongozwa na Hakimu Mkazi;</li>
    <li>Mashauri yataendeshwa kwa faragha;</li>
    <li>Ni haki ya mzazi, mlezi au ndugu kuwepo; Ofisa wa Ustawi wa Jamii atakuwepo wakati
      wa kuendesha mashauri;</li>
    <li>Mtoto atakuwa na haki ya kuwa na ndugu wa karibu au kuwakilishwa na Wakili;</li>
    <li>Haki ya kukata rufaa itafafanuliwa kwa mtoto ili aielewe;</li>
    <li>Mtoto atakuwa na haki ya kutoa ufafanuzi na maoni.</li>
    <li>Uwepo wa Afisa Ustawi wa Jamii unahitajika katika Mashauri yote yamhusuyo mtoto
      ;
    </li>
  </ul>

  <p>
    <strong>Angalizo:</strong> Shauri la mtoto isipokuwa shauri la mauaji litasikilizwa mara
    moja kwa muda wa siku moja na kutolewa uamuzi siku hiyo hiyo au ndani ya muda
    mwafaka ambao utazingatia maslahi ya mtoto.</p>

  <h3>
    <i>Sheria ya Makosa ya Kujamiiana ya mwaka 1998</i>
  </h3>

  <p>Kwa ujumla, sheria hii inamlinda mtoto dhidi ya unyonyaji wa kimapenzi, udhalilishaji
    wa kijinsia kama vile ubakaji, ulawiti, uwekaji kinyumba wa watoto na ukeketaji
    wa watoto wa kike. Adhabu kali zimewekwa na sheria hii kwa makosa yaliyoanishwa
    ndani yake.
  </p>
  <h4>Sheria ya Elimu ya mwaka 1978</h4>
  <p>Sheria hii, pamoja na mengineyo, inaeleza kuwa ni wajibu wa mzazi/mlezi kumpeleka
    mtoto yeyote wa kike au wa kiume mwenye umri wa miaka saba shule ya msingi. Elimu
    ya msingi ni lazima kwa kila mtoto nchini Tanzania.</p>

  <h3>
    <i>Sheria ya Ndoa ya mwaka 1971</i>
  </h3>
  <p>Sheria hii inaelezea kuwa ni wajibu wa baba kuwatunza watoto wake kwa kuwapatia
    elimu, matibabu, malazi na mavazi. Hata hivyo pale ambapo baba atakuwa ni mgonjwa,au
    mama anaingiza kipato atakuwa na wajibu wa kuwatunza watoto kwa kuwapatia mahitaji
    yao ya muhimu.</p>

  <p>Pia inatamka kuwa ni kosa la kisheria kumuozesha mtoto wa kike aliye chini ya umri
    wa miaka 16. Iwapo mtoto wa chini ya miaka 14 ataozeshwa basi ni lazima kuwepo
    na kibali cha mahakama. Mtoto wa umri wa miaka 15 anaweza kuozeshwa tu pale ambapo
    kuna idhini ya wazazi au walezi wake.</p>

  <p>Pamoja na masharti hayo ya kisheria kuruhusu mtoto kuolewa akiwa na umri wa miaka
    15 ni mojawapo ya mapungufu ya sheria. Hii, kwa sababu inakinzana na sheria za
    kimataifa na hata sheria ya makosa ya kujamiana inayomlinda mtoto dhidi ya vitendo
    vya ngono katika umri wa chini ya miaka 18.</p>

  <p>Pale ambapo msaidizi wa kisheria ataona kuna matukio ya kuwaozesha watoto wa kike
    atapaswa kutoa taarifa polisi , Dawati la Jinsia na Watoto au awashauri wazazi/
    walezi wa mtoto athari za kumuoza mtoto wa kike katika umri mdogo ikiwa ni pamoja
    na kumnyima haki ya elimu, matatizo anayoweza kupata iwapo atapata ujauzito ikiwa
    ni pamoja na kifo wakati wa kujifungua.</p>

  <h3>Cheti cha Mtoto cha kuzaliwa</h3>
  <p>Sheria inamtaka kila mzazi kuhakikisha mtoto ana cheti cha kuzaliwa. Cheti cha
    kuzaliwa ni haki kwa mtoto anayezaliwa. Wazazi wana wajibu wa kufuatilia cheti
    cha kuzaliwa. Cheti cha kuzaliwa kinaweza kufuatiliwa kuanzia katika hospitali
    aliyojifungulia mama na kupewa hati ya usajili wa mtoto ambayo ataweza kuitumia
    katika kupata cheti cha kuzaliwa kutoka katika ofisi ya msajili wa vizazi na
    vifo (RITA) ambazo zitakuwa katika ofisi ya wilaya ya mahali hapo. Huduma ya
    kusajili mtoto aliyezaliwa ni bure, na kupata cheti cha kuzaliwa ni shilingi
    3,500 kwa watoto chini ya umri wa miaka 5. Msaidizi wa kisheria anaweza kumsaidia
    mtoto kupata cheti cha kuzaliwa kutoka ofisi za RITA, pia anaweza kumwelimisha
    mzazi au mlezi kuhusu umuhimu wa kuwa na cheti cha kuzaliwa.
  </p>

  <p>Umuhimu wa cheti cha kuzaliwa ni:-</p>
  <ul>
    <li>Cheti cha kuzaliwa kinamsaidia mtoto kuandikishwa shule bila usumbufu</li>
    <li>Utambulisho wa utaifa wa mtoto</li>
    <li>Cheti kinaonyesha wazazi wa mtoto</li>
  </ul>

  <h3>Sehemu ya Pili: Mtoto aliye kwenye mgogoro na Sheria</h3>
  <div class="callout callout-info">
    <h4>
      Jinsi ya Kuendesha
    </h4>
    <ol type="1">
      <li> Mwezeshaji jadili pamoja na washiriki dhana ya Mtoto aliye kwenye mgogoro na
        sheria kwa kutumia maswali yafuatayo.</li>
      <li>Mtoto aliye kwenye mgogoro na sheria ni yupi?</li>
      <li>Je mifumo iliyopo katika jamii inawalinda watoto wasiingie katika mgogoro na
        sheria?
      </li>
      <li>Washiriki wajadili kwa kina na mwezeshaji andika majibu yao kwenye bango kitita
        au ubaoni</li>
    </ol>
  </div>

  <div class="callout callout-default">
    <h4>Mchango wa Mwezeshaji</h4>
    <p>
      Mwezeshaji eleza kuwa mtoto aliye kwenye mgogoro na sheria ni yule ambaye amefanya
      vitendo ambavyo ni makosa ya jinai chini ya Sheria ya kanuni za makosa ya jinai
      kama vile kuiba, kutukana, kudhuru mwili, na kadhalika. Makosa hayo pia yanaweza
      kuwa yale ambayo hayaendani na maadili ya jamii husika.</p>
  </div>
  <h3>Uhamasishaji wa Maslahi na Ustawi wa Mtoto Aliye kwenye mgogoro na Sheria</h3>

  <p>
    Mfumo wa sheria ya haki jinai unatakiwa kulinda na kuhamasisha ustawi wa mtoto na
    kuhakikisha kwamba haki muhimu za mtoto aliye kwenye mgogoro na sheria zinalindwa</p>

  <p>Mfumo na sheria za haki jinai unatakiwa kuwa wa usawa kwa mtoto na kuhakikisha
    mtoto anakuwepo kwenye hatua zote za ufikiaji haki, ikiwa ni pamoja na kuhudhuria
    mahakamani. Lakini pia ratiba za mahakama ya watoto zinatakiwa zizingatie kumpatia
    mtoto nafasi ya kuhudhuria shuleni.</p>
  <p>
    Msaidizi wakisheria anaweza kutoa taarifa kwa Afisa wa Ustawi wa jamii kama mtoto
    huyo amechanganywa na watu wazima kwenye kesi yake, na kesi hiyo inasikilizwa
    katika mahakama ya wazi. Endapo ana taarifa juu ya kuwepo mahabusu /rumande kwa
    mtoto aliye katika mgogoro wa sharia ambaye amechanganywa na watu wazima basi
    anapaswa kutoa taarifa kwa Mkuu wa Polisi wa Kituo ili jitihada za makusudi zichukuliwe
    ili kumtoa mtoto huyo na watuhumiwa ambao ni watu wazima. Endapo msaidizi wa
    kisheria anajua wazazi/ walezi wa mtoto na anazo taarifa juu ya mtoto kukamatwa
    na polisi basi anaweza kuwasiliana na wazazi/ walezi wa mtoto ili waweze kumuwekea
    dhamana.
  </p>
  <h3>Makosa Ambayo Mtoto Anaweza Kufanya</h3>
  <p>Watoto wengi wanaofanya makosa ya kuvunja sheria ni wale ambao wanaishi kwenye
    mazingira magumu na hatarishi mfano mitaani. Makosa mengi ambayo watoto wanafanya
    ni:: kubaka au kulawiti watoto wenzao, wizi, kudhuru mwili, kuvunja na kuiba,
    kuwapa ujauzito wanafunzi wenzao.</p>
  <p>
    <strong>Angalizo:</strong>Mtoto ambaye anafanya makosa haya lakini ana umri chini ya
    miaka 10 hawezi kushitakiwa chini ya sheria ya kanuni za adhabu, wala hatakiwi
    kukamatwa na polisi lakini anaweza kuonywa, kushauriwa na kuwa chini ya uangalizi
    wa afisa ustawi wa jamii.</p>

  <h3>Vitendo ambavyo mtoto anafanyiwa</h3>
  <p>
    Lakini pia mtoto anaweza kufanyiwa vitendo kama: kutelekezwa au kutopatiwa matunzo
    na wazazi/walezi, kupigwa, kubakwa, kulawitiwa, na kupewa ujauzito. Watoto wanahitaji
    ulinzi kwani vitendo hivi vingi huanzia majumbani. Ni muhimu wazazi kujua kuwa
    vitendo hivi wanavyofanyiwa watoto ni uvunjaji wa sheria.
  </p>

  <h3>Wapi pa Kupata Nafuu?</h3>
  <p>Kesi au masuala yote yanayohusu watoto yanahusu pia jamii yote, jeshi la polisi,
    madaktari, serikali za mitaa, na maafisa wa ustawi wa jamii katika kila serikali
    za mitaa.</p>
  <p>Mahakama ya watoto itahusika katika mambo yote yanayohusu watoto. Ikiwa mtoto amefanyiwa
    vitendo vilivyotajwa hapo juu, wazazi/mwanajamii anaweza kutoa taarifa katika
    serikali ya mtaa, ambayo kwa kushirikiana na afisa ustawi wa jamii, wana wajibu
    wa kufuatilia ulinzi na ustawi wa mtoto huyo aliyedhurika. Ikihitajika kwenda
    mahakamani, afisa ustawi ana wajibu wa kupeleka maombi mahakamani juu ya nafuu
    ya au ulinzi wa mtoto huyo.</p>
  <p>
    <strong>Angalizo:</strong> Serikali ya mtaa ina wajibu kutokana na sheria ya mtoto, kuwatafutia
    na kuwapa hifadhi watoto ambao wametelekezwa au kukosa makazi.Pia ina wajibu,
    kwa kushirikiana na afisa ustawi wa jamii, kuwatafuta wazazi waliotelekeza watoto
    na kuwarudisha, au kutoa amri ya matunzo.</p>

  <h3>Ulinzi wa Mtoto na Maslahi Yake Katika Mfumo wa Haki Jinai</h3>

  <p>
    Mfumo wa haki jinai wa mtoto unaanzia pale atakapokamatwa na kupelekwa kituo cha
    polisi, Upelelezi, kufikishwa katika mahakama hadi maamuzi. Katika mfumo wote
    huu, watakaohusika ni mzazi/mlezi, askari polisi, afisa ustawi wa jamii na Mahakama
    yenyewe.
  </p>

  <h3>Wajibu wa Mzazi</h3>
  <ul>
    <li>Mzazi/mlezi/mtu mwenye jukumu la uangalizi wa mtoto ana wajibu wa kuhakikisha
      mtoto anaendelea kupata mahitaji yake muhimu kama vile kwenda shule.
    </li>
    <li>Ana wajibu kisheria wa kuhudhuria mahakamani wakati wote shauri linapoendelea</li>

  </ul>

  <h3>Wajibu wa Askari polisi</h3>
  <ul>
    <li>Askari polisi ana wajibu wa kuwasiliana na afisa ustawi wa jamii wa eneo hilo
      juu ya mtoto yeyote aliyekamatwa na kurekodi taarifa za familia ya mtoto huyo.
    </li>
    <li>Ana wajibu wa kumruhusu mtoto huyo kuwa nje ya mahabusu kwa udhamini wa mzazi/mlezi
      au ndugu, au bila dhamana yoyote.</li>
    <li>Askari Polisi ana wajibu wa kumtenganisha mtoto rumande tofauti na watu wazima
    </li>

  </ul>


  <h3>Wajibu wa Afisa wa ustawi wa Jamii</h3>
  <ul>
    <li>Afisa ustawi wa jamii ana wajibu wa kufuatilia kituoni kuona kama kuna watoto
      watuhumiwa.
    </li>
    <li>Ana wajibu wa kuwasiliana na Askari polisi juu ya shauri lolote linalomuhusu
      mtuhumiwa ambaye ni mtoto.</li>
    <li>Pia ana wajibu wa kulinda maslahi ya mtoto katika mfumo huo wote na kuhakikisha
      haki zake zinazingatiwa.</li>

  </ul>

  <img src="images/09-02.png" class="img-responsive center-block" alt="Ulinzi wa Mtoto na Maslahi Yake Katika Mfumo wa Haki Jinai">

  <h3>Malezi ya Kambo na Kuasili Mtoto</h3>
  <p>
    <strong>Malezi ya kambo:</strong> Ni malezi anayopatiwa mtoto na taasisi au mtu wa kawaida
    ambaye si mzazi wa mtoto. Maombi ya kutoa malezi ya kambo hupelekwa kwa Kamishna
    wa Ustawi wa Jamii kupitia Afisa Ustawi wa jamii aliyepo ndani ya wilaya yako.</p>

  <h3>Kuasili mtoto</h3>
  <p>
    Ni kitendo cha kisheria kwa aidha mtu mmoja au mke na mume kumchukua mtoto asiyekuwa
    wake kwa kumzaa na kumfanya awe wake/wao kwa kufuata taratibu zilizowekwa kisheria.
  </p>
  <p>
    Sheria ya Mtoto inaongelea kuhusu Malezi ya Kambo na Kuasili kwa kutaja nani anaweza
    kuasili. Mtu anayeruhusiwa kuasili ni;-
  </p>
  <ul>
    <li>mtu yeyote mwenye umri zaidi ya miaka 21;</li>
    <li>awe ni mtu mwenye maadili na utu na anaweza kuwa mlezi wa kambo kwa mtoto, na
      kwamba;
    </li>
    <li>mtu huyo si mzazi wa mtoto lakini amehiari na ana uwezo wa kutunza mtoto</li>
  </ul>

  <p>
    Maombi yote ya kuasili yawasilishwe Mahakama Kuu na katika kuasili mtoto ambaye mtu
    anayeomba ana nasaba naye, maombi yatapelekwa Mahakama ya Hakimu Mkazi au Mahakama
    ya Wilaya.
  </p>

  <p>
    Sheria ya mtoto imeweka hitaji la kuridhia kwa wazazi, walezi au ndugu za mtoto napale
    ambapo ndugu, mzazi au mlezi walimnyanyasa mtoto basi hakutakuwa na haja ya kupata
    ridhaa yao au pale ambapo wazazi, ndugu, mlezi hawajulikani walipo au hawana
    uwezo wa kuridhia basi hakutakuwa na haja yakupata ridhaa.

  </p>
  <h3>Uthibitisho wa Nasaba ya Mtoto na Matokeo yake</h3>
  <p>
    <strong>Maana ya nasaba:</strong> Ni mfanano wa kijinsi, yaani viambata katika mwili.
    Mfanano huo unaweza kuwa katika asilimia chache lakini ndio unaothibitisha undugu
  </p>
  <h3>Kwanini Uthibitisho wa Nasaba?</h3>
  <p>
    Sheria inatambua matatizo yaliyopo katika jamii ikiwemo ulaghai katika ndoa, matatizo
    ya kubadilishiwa mtoto hospitalini, matatizo katika mirathi kwa baadhi ya ndugu
    kukana nasaba za watoto wa ndugu za marehemu ili mradi wawanyime urithi. Kwa
    kujielekeza katika matatizo kama haya, ilionekana ni vyema suala la uthibitisho
    wa nasaba liainishwe katika Sheria ya mtoto. Hata hivyo, masuala ya kupima nasaba
    kwa kufanya ‘DNA test’ katika ngazi ya mahakama yatafanywa kwa ruhusa ya Mahakama
    Kuu tu. Hali kadhalika, sheria ya upimaji wa nasaba na kanuni zake zinaelekeza
    kuwa; ikiwa wahusika yaani baba na mama, mbele ya Afisa Ustawi au polisi wamekubaliana
    kufanya uthibitisho wa nasaba kwa Mkemia Mkuu wa Serikali, basi afisa huyo ataijulisha
    mamlaka hiyo ya upimaji. Vinginevyo, nje ya utaratibu huo, ni Mahakama Kuu peke
    yake ndiyo yenye kutoa idhini ya upimaji iwapo suala hilo litakuwa limefikishwa
    katika ngazi yoyote ya mahakama.
  </p>
  <p>
    Endapo itatokea mojawapo wa wazazi wanataka kutumia njia hii ili kuthibitisha nasaba
    ya mtoto msaidizi wa kisheria atapaswa awashauri waende kwa Afisa ustawi wa Jamii
    au wakili ambaye atapeleka maombi yao kwa Mkemia Mkuu wa serikali.
  </p>


  <h3>Maswali kwa Washiriki</h3>
  <p>
    Mwezeshaji waulize washiriki maswali yafuatayo;
  </p>

  <ol type="1">
    <li>Taja tofauti kati ya malezi ya kambo na kuasili na taratibu zake.</li>
    <li>Je, zipi ni haki za binadamu za mtoto na zipi ni haki za kisheria za mtoto kwa
      mujibu wa Sheria ya Mtoto?</li>
    <li>Kwa nini ni muhimu mtoto kupata cheti cha kuzaliwa?</li>
  </ol>

  <!-- Scripts -->
  <script src="js/jquery.min.js"></script>
  <script src="js/bootstrap.min.js"></script>
</body>

</html>
